	title	lead	section_tag	Alternative_text	Image_url	date	body	editor
0	Τρομακτική πρόβλεψη Στόλτενμπεργκ: Ο πόλεμος στην Ουκρανία ίσως διαρκέσει χρόνια	"Δυσοίωνες είναι οι προβλέψεις του ΓΓ του NATO σχετικά με την εξέλιξη του πολέμου στην Ουκρανία. ""Θα μπορούσε να πάρει χρόνια"", τόνισε ο Γενς Στόλτενμπεργκ, υποστηρίζοντας παράλληλα πως η Συμμαχία θα συνεχίσει να στηρίζει το Κίεβο."	                        ΚΟΣΜΟΣ	Ουκρανοί στρατιώτες ανάμεσα σε ερείπια	https://www.news247.gr/img/1121/9599694/375000/w660/660/ukraine.jpg	2022-06-19 14:45	"Ο πόλεμος της Ρωσίας στην Ουκρανία ίσως και να διαρκέσει «χρόνια», προειδοποίησε ο Γενικός Γραμματέας του Οργανισμού του Συμφώνου του Βόρειου Ατλαντικού, ο Γενς Στόλτενμπεργκ, σε συνέντευξη που παραχώρησε στη γερμανική εφημερίδα Bild am Sonntag και δημοσιεύεται στο φύλλο της που κυκλοφορεί, προσθέτοντας ότι οι προμήθειες προηγμένων όπλων στα ουκρανικά στρατεύματα μπορεί να αυξήσει τις πιθανότητες το Ντονμπάς να αποσπαστεί από τον ρωσικό έλεγχο. «Πρέπει να προετοιμαστούμε για το γεγονός ότι θα μπορούσε να πάρει χρόνια. Δεν πρέπει να επιβραδύνουμε την υποστήριξη της Ουκρανίας», είπε ο κ. Στόλτενμπεργκ στην κυριακάτικη έκδοση της Bild όπως αναφέρει το ΑΠΕ-ΜΠΕ. «Ακόμη κι αν τα κόστη είναι υψηλά, όχι μόνο αυτά της στρατιωτικής υποστήριξης, αλλά και αυτά των αυξανόμενων τιμών της ενέργειας και των τροφίμων», πρόσθεσε ο Νορβηγός. Στη σύνοδο κορυφής του NATO στη Μαδρίτη αργότερα εντός του μηνός αναμένεται να συμφωνηθεί νέο πακέτο στρατιωτικής βοήθειας στην Ουκρανία που θα συμβάλει ο στρατός της να αφήσει πίσω τον εξοπλισμό της σοβιετικής εποχής και να αποκτήσει νατοϊκό εξοπλισμό, δήλωσε ο κ. Στόλτενμπεργκ. Η Ουκρανία δεσμεύτηκε το Σάββατο ότι οι δυνάμεις της θα νικήσουν αυτές της Μόσχας, την ώρα που βρίσκεται αντιμέτωπη με συνέχιση του σφυροκοπήματος πόλης στρατηγικής σημασίας στο Ντονμπάς και άλλες τοποθεσίες δέχθηκαν επιθέσεις με πυροβολικό και με πυραύλους. Την ίδια ώρα, ο πρόεδρος της χώρας Βολοντίμιρ Ζελένσκι δήλωσε ότι το ηθικό των στρατιωτών του παραμένει υψηλό και ότι δεν αμφιβάλλει για την νίκη επί των Ρώσων. Ουκρανία: Ο στρατός δηλώνει ότι απέκρουσε ρωσικές επιθέσεις κοντά στο Σεβεροντονέτσκ Τα ουκρανικά στρατεύματα ανέφεραν ότι απέκρουσαν ρωσικές επιθέσεις σε χωριά κοντά στο Σεβεροντονέτσκ, μια σημαντική πόλη στο ανατολικό τμήμα της χώρας, όπου διεξάγονται πολυαίμακτες μάχες ανάμεσα στους δύο στρατούς εδώ και εβδομάδες, ανακοίνωσαν σήμερα οι ένοπλες δυνάμεις του Κιέβου. ""Οι μονάδες μας απέκρουσαν την επίθεση στην περιοχή της Τοσκίβκα"", ανέφερε ο ουκρανικός στρατός. ""Ο στρατός υποχώρησε και ανασυντάσσεται"". Ο ουκρανικός στρατός πρόσθεσε πως οι ρωσικές δυνάμεις επιτέθηκαν στο χωριό Ορίχοβε, αλλά πως ""απέκρουσε με επιτυχία"" μια επίθεση κοντά στο χωριό αυτό. Το Σάββατο, αξιωματούχοι δήλωσαν πως αυτές οι σφοδρές μάχες διεξάγονταν σε περιοχές έξω από το Σεβεροντονέτσκ οι οποίες, σύμφωνα με τους ίδιους, είναι κυρίως, αλλά όχι πλήρως, υπό ρωσικό έλεγχο. ""Όλες οι δηλώσεις των Ρώσων σύμφωνα με τις οποίες ελέγχουν το Σεβεροντονέτσκ είναι ψέματα. Στην πραγματικότητα ελέγχουν το μεγαλύτερο μέρος της πόλης αλλά δεν την ελέγχουν πλήρως"", δήλωσε την Κυριακή ο τοπικός κυβερνήτης Σέρχιι Γκαϊντάι στο Telegram. Πρόσθεσε πως οι ρωσικές δυνάμεις ""ανασυγκροτούν συνεχώς τον στρατό τους με ενισχύσεις"", φέρνοντας νέα στρατεύματα στο Σεβεροντονέτσκ και στα περίχωρα. ""Χρησιμοποιούν τώρα τις λεγόμενες τακτικές εξερεύνησης, προσπαθούν να προχωρούν στάδιο το στάδιο, μέτρο το μέτρο"", πρόσθεσε. Οι ουκρανικές αρχές συνεχίζουν τις απομακρύνσεις κατοίκων από το Λισιτσάνσκ στην άλλη πλευρά του ποταμού Σεβεροντονέτσκ που αποτελεί στόχο σφοδρών βομβαρδισμών, είπε. Οι απομακρύνσεις από το Σεβεροντονέτσκ δεν είναι δυνατές εδώ και μέρες, μετά την καταστροφή της τελευταίας γέφυρας πάνω στον ποταμό που το συνδέει με το Λισιτσάνσκ. Όπως μεταδίδει το ΑΠΕ-ΜΠΕ, οι ουκρανικές αρχές δηλώνουν πως εκατοντάδες άνθρωποι έχουν καταφύγει για να προστατευθούν από τους βομβαρδισμούς στο χημικό εργοστάσιο Azot στο Σεβεροντονέτσκ. Ο Σέρχιι Γκαϊντάι δήλωσε πως το εργοστάσιο ""επλήγη δύο φορές"" σε 24 ώρες και πως ο ""σταθμός επεξεργασίας αποβλήτων"" της μονάδας έχει καταστραφεί. Ο ΟΗΕ προειδοποίησε την προηγούμενη εβδομάδα πως οι άμαχοι που βρίσκονται στο Σεβεροντονέτσκ δεν διαθέτουν πόσιμο νερό, τρόφιμα ή υγειονομικές εγκαταστάσεις. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
1	"Ουκρανία: Ο Ζελένσκι επιχειρεί να ανυψώσει το ηθικό των Ουκρανών στρατιωτών-""Θα νικήσουμε"" "	Μετά την επίσκεψή του στην Μικολάγεφ, ο Βολοντίμιρ Ζελένσκι επανέλαβε την πίστη του ότι η Ουκρανία θα βγει νικήτρια από τον πόλεμο με τη Ρωσία. 	                        NEW ARTICLES	Βολοντίμιρ Ζελένσκι	https://www.news247.gr/img/2072/9664993/770000/w660/660/zelenskyy.jpg	2022-06-19 13:23	"Επιστρέφοντας από τη νότια γραμμή του μετώπου στην Ουκρανία, ο πρόεδρος της χώρας Βολοντίμιρ Ζελένσκι δήλωσε ότι το ηθικό των στρατιωτών του παραμένει υψηλό και ότι δεν αμφιβάλλει για τη νίκη τους επί των Ρώσων. Στη διάρκεια της σπάνιας αυτής επίσκεψης που πραγματοποιεί εκτός Κιέβου, όπου οχυρώθηκε στην αρχή της σύγκρουσης όταν η ουκρανική πρωτεύουσα απειλείτο από τον ρωσικό στρατό, ο Ζελένσκι μετέβη στην πόλη Μικολάγεφ στην Μαύρη Θάλασσα, επισκεπτόμενος τις ουκρανικές δυνάμεις που στρατοπεδεύουν κοντά και στην γειτονική περιφέρεια της Οδησσού. ""Δεν θα δώσουμε τον Νότο σε κανέναν, θα τα πάρουμε όλα πίσω και η θάλασσα θα είναι ουκρανική, θα είναι ασφαλής"", σημείωσε ο Ζελένσκι σε βίντεό του που αναρτήθηκε στο Telegram καθώς επέστρεφε στο Κίεβο. Οι ρωσικές δυνάμεις έχουν επικεντρώσει τις προσπάθειές τους στο ανατολικό και το νότιο τμήμα της Ουκρανίας τις τελευταίες εβδομάδες έπειτα από την αποτυχία τους να καταλάβουν το Κίεβο μετά την εισβολή τους στις 24 Φεβρουαρίου στην Ουκρανία. ""Οι απώλειες είναι σημαντικές. Πολλά σπίτια καταστράφηκαν, η εφοδιαστική αλυσίδα των πολιτών διαταράχθηκε, υπάρχουν πολλά κοινωνικά προβλήματα"", δήλωσε επίσης ο Ζελένσκι. ""Ζήτησα να υπάρξει στήριξη για τους ανθρώπους που έχασαν αγαπημένα τους πρόσωπα εν γένει. Οπωσδήποτε θα τα ξαναχτίσουμε όλα όσα καταστράφηκαν. Η Ρωσία δεν έχει τόσους πυραύλους για να μπορεί να λυγίσει την επιθυμία για ζωή του λαού μας"", τόνισε. Ο Ουκρανός πρόεδρος ευχαρίστησε τους στρατιώτες που συνεχίζουν να απωθούν τα ρωσικά στρατεύματα, τα οποία υποστηρίζονται στα ανατολικά από την προσαρτημένη Κριμαία, για την ""ηρωϊκή υπηρεσία"" που προσφέρουν. ""Η ζωή σας είναι σημαντική. Όσο είστε εσείς ζωντανοί, υπάρχει ένα ισχυρό ουκρανικό τείχος που προστατεύει τη χώρα μας"", τους είπε. Βίντεο που μεταδόθηκε από την ουκρανική προεδρία παρουσιάζει τον Ζελένσκι στο Μικολάγεφ μαζί με τον τοπικό κυβερνήτη Βιτάλι Κιμ, καθώς στέκονται στην πρόσοψη του κτιρίου της έδρας της περιφερειακής διοίκησης, το οποίο είχε δεχθεί ρωσικό πλήγμα τον Μάρτιο που προκάλεσε τον θάνατο 37 ανθρώπων. Η βιομηχανική αυτή πόλη-λιμάνι με τους σχεδόν μισό εκατομμύριο κατοίκους πριν από τον πόλεμο εξακολουθεί να τελεί υπό ουκρανικό έλεγχο, αλλά βρίσκεται κοντά στην περιφέρεια της Χερσώνας, η οποία έχε καταληφθεί από τους Ρώσους. Ρωσικό πλήγμα εκεί την Παρασκευή προκάλεσε τον θάνατο δύο ανθρώπων και τον τραυματισμό είκοσι. Το Μικολάγεφ εξακολουθεί να αποτελεί στόχο της Μόσχας, καθώς βρίσκεται στο δρόμο προς την Οδησσό, το μεγαλύτερο λιμάνι της Ουκρανίας, το οποίο παραμένει επίσης υπό ουκρανικό έλεγχο, ενώ αποτελεί το επίκεντρο των συζητήσεων που γίνονται για τις εξαγωγές εκατομμυρίων τόνων ουκρανικών σιτηρών που έχουν αποκλειστεί. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
2	Μπόρις Τζόνσον: Πρόταση σε Ζελένσκι για πρόγραμμα εκπαίδευσης Ουκρανών στρατιωτών	"Υπό άκρα μυστικότητα και η δεύτερη επίσκεψη του Βρετανού πρωθυπουργού στο Κίεβο. ""Σπουδαίο φίλο της χώρας"", τον χαρακτήρισε ο Ουκρανός πρόεδρος."	                        ΚΟΣΜΟΣ	Οι Μπόρις Τζόνσον και Βολοντίμιρ Ζελένσκι	https://www.news247.gr/img/1568/9669722/365000/w660/660/zelenski-johnson.jpg	2022-06-17 23:42	Ο Bρετανός πρωθυπουργός Μπόρις Τζόνσον πρότεινε την έναρξη ενός μεγάλου προγράμματος εκπαίδευσης των ουκρανικών ενόπλων δυνάμεων - με δυνατότητα εκπαίδευσης έως και 10.000 στρατιωτών κάθε 120 ημέρες - κατά τη συνάντηση που είχε την Παρασκευή (17/06) με τον Ουκρανό πρόεδρο Βολοντίμιρ Ζελένσκι, όπως ανακοινώθηκε από τη Ντάουνινγκ Στριτ. Ο Τζόνσον, ο οποίος ταξίδεψε στο Κίεβο υπό άκρα μυστικότητα, δήλωσε ότι σκοπός της επίσκεψης είναι να στείλει «ένα απλό και ξεκάθαρο μήνυμα προς τον ουκρανικό λαό: το Ηνωμένο Βασίλειο είναι στο πλευρό σας και θα είμαστε στο πλευρό σας μέχρι την τελική σας επικράτηση». Οι δύο ηγέτες συζήτησαν για τις προμήθειες οπλικών συστημάτων και την περαιτέρω οικονομική ενίσχυση της Ουκρανίας, καθώς και για την επιβολή επιπλέον κυρώσεων σε βάρος της Ρωσίας, όπως έγινε γνωστό από την ουκρανική προεδρία. Ο πρόεδρος της Ουκρανίας καλωσόρισε τον πρωθυπουργό της Βρετανίας, χαρακτηρίζοντας «σπουδαίο φίλο» τον Μπόρις Τζόνσον. «Πολλές ημέρες αυτού του πολέμου έδειξαν ότι η υποστήριξη της Μεγάλης Βρετανίας προς την Ουκρανία είναι ακλόνητη και αποφασιστική. Χαίρομαι που βλέπω τον σπουδαίο φίλο της χώρας μας, Μπόρις Τζόνσον, ξανά στο Κίεβο», δήλωσε ο Ζελένσκι. Αυτή είναι η δεύτερη φορά που ο Μπόρις Τζόνσον επισκέπτεται το Κίεβο μετά την έναρξη της ρωσικής εισβολής στην Ουκρανία, στις 24 Φεβρουαρίου. Ακολουθήστε το News247.gr στο Google News και μάθετε πρώτοι όλες τις ειδήσεις	news247
3	"Ουκρανία: ""Προσπάθεια εξαπάτησης οι προτάσεις της Ρωσίας για νέο γύρο συνομιλιών"""	"Ως μια ""προσπάθεια εξαπάτησης της διεθνούς κοινότητας"" χαρακτηρίζει το Κίεβο τις προτάσεις της Ρωσίας για νέο γύρο ειρηνευτικών συνομιλιών. Ετοιμάζεται ""να μαχαιρώσει πισώπλατα"" την Ουκρανία."	                        ΚΟΣΜΟΣ	Διασώστες ανασύρουν πτώματα από τα συντρίμμια στην Ουκρανία	https://www.news247.gr/img/227/9668496/841000/w660/660/oukrania.jpg	2022-06-17 01:36	"Ο Μιχαΐλο Ποντολιάκ, σύμβουλος του ουκρανού προέδρου Βολοντίμιρ Ζελένσκι, απέρριψε σήμερα τα τελευταία σχόλια από τη Ρωσία ότι η Μόσχα είναι έτοιμη για επανέναρξη των ειρηνευτικών συνομιλιών με το Κίεβο, κάνοντας λόγο για «προσπάθεια εξαπάτησης της διεθνούς κοινότητας». Η Ρωσία, ανέφερε ο Ποντολιάκ σε διαδικτυακή ανάρτησή του, θέλει να δώσει την εντύπωση ότι είναι έτοιμη για διάλογο ενώ ετοιμάζεται «να μαχαιρώσει πισώπλατα» την Ουκρανία. Το Κίεβο σίγουρα θα επέστρεφε στο τραπέζι των διαπραγματεύσεων για την εξέλιξη της ρωσικής εισβολής, αλλά μόνο την κατάλληλη χρονική στιγμή, συμπλήρωσε. Η Ρωσία κατηγορεί την Ουκρανία για ""μπλόκο"" στην απομάκρυνση αμάχων από το Σεβεροντονέτσκ Η Ρωσία κατηγόρησε σήμερα τις ουκρανικές δυνάμεις ότι εμπόδισαν την απομάκρυνση αμάχων μέσω ενός «ανθρωπιστικού διαδρόμου» από ένα εργοστάσιο στο Σεβεροντονέτσκ, πόλη στην ανατολική Ουκρανία. «Η ρωσική πλευρά παρείχε έναν ανθρωπιστικό διάδρομο για να επιτρέψει την απομάκρυνση αμάχων από το εργοστάσιο χημικών Αζότ στο Σεβεροντονέτσκ. Παρά όλα αυτά τα μέτρα, (...) οι αρχές του Κιέβου απέτρεψαν με κυνισμό την ανθρωπιστική επιχείρηση», κατηγόρησε το ρωσικό υπουργείο Άμυνας σε ανακοίνωσή του. Χθες Τρίτη, η Ρωσία ανακοίνωσε ότι θα δημιουργήσει έναν «ανθρωπιστικό διάδρομο» σήμερα Τετάρτη από τις 08:00 έως τις 20:00 (τοπική ώρα και ώρα Ελλάδας) για να επιτρέψει σε αμάχους που έχουν βρει καταφύγιο στο εργοστάσιο Αζότ να εγκαταλείψουν το Σεβεροντονέτσκ προς την κατεύθυνση εδαφών που ελέγχονται από τις δυνάμεις της Μόσχας στο βορρά. Το ρωσικό υπουργείο Άμυνας, ωστόσο, κατηγόρησε τις ουκρανικές δυνάμεις ότι «παραβίασαν την κατάπαυση του πυρός πολλές φορές» και ότι «χρησιμοποίησαν την για ανθρωπιστικούς λόγους εκεχειρία για να αναπτυχθούν εκ νέου σε πιο ευνοϊκές θέσεις (μάχης)». Δεν ήταν δυνατή η ανεξάρτητη επαλήθευση αυτών των ισχυρισμών. Μια στρατηγική πόλη στην ανατολική Ουκρανία, το Σεβεροντονέτσκ, είναι εδώ και εβδομάδες σκηνικό σφοδρών συγκρούσεων μεταξύ του ουκρανικού στρατού και των δυνάμεων της Μόσχας καθώς και των φιλορώσων αυτονομιστών συμμάχων τους. Σύμφωνα με τις ουκρανικές αρχές, πολλές εκατοντάδες άνθρωποι έχουν βρει καταφύγιο στο εργοστάσιο Αζότ, το οποίο το Κίεβο ισχυρίζεται ότι βομβαρδίζεται συνεχώς. Αυτή η κατάσταση θυμίζει, σε μικρότερη κλίμακα, αυτό που συνέβαινε στο συγκρότημα της χαλυβουργίας Αζοφστάλ στη Μαριούπολη, ένα μεγάλο λιμάνι στα νοτιοανατολικά, το οποίο έπεσε στα χέρια των Ρώσων τον Μάιο μετά από πολλές εβδομάδες πολιορκίας. Εκατοντάδες άμαχοι είχαν καταφύγει στις υπόγειες στοές στο Αζοφστάλ, πριν βρεθούν παγιδευμένοι εκεί, δίπλα σε Ουκρανούς μαχητές. Η Ρωσία είχε επανειλημμένα ανακοινώσει τη δημιουργία ανθρωπιστικών διαδρόμων για την απομάκρυνση αμάχων, αλλά πολλές συμφωνίες κατέρρευσαν, με τη Μόσχα και το Κίεβο να αλληλοκατηγορούνται ότι τις παραβίασαν. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
4	Ουκρανία: Σκληρή αντίδραση της Ρωσίας στην παρουσία Ευρωπαίων ηγετών στο Ιρπίν	"Ο ""αφάνταστης ωμότητας"" πόλεμος της Ρωσίας πρέπει να τελειώσει, ανέφερε ο Σολτς ενώ ο Μακρόν τόνισε πως ""Η Ουκρανία πρέπει να μπορέσει να αντισταθεί και να νικήσει""."	                        ΚΟΣΜΟΣ	Οι ευρωπαίοι ηγέτες στην Ουκρανία	https://www.news247.gr/img/1618/9668084/037000/w660/660/ukraine2.jpg	2022-06-16 15:00	"Η ουκρανική πόλη Ιρπίν, όπως πριν απ' αυτήν η Μπούτσα, έχει γίνει σύμβολο της «ωμότητας» του πολέμου που διεξάγει η Ρωσία στην Ουκρανία και της άσκοπης βίας του, δήλωσε ο γερμανός καγκελάριος Όλαφ Σολτς, που επισκέπτεται σήμερα αυτό το προάστιο του Κιέβου, και πρόσθεσε πως ο πόλεμος πρέπει να τελειώσει. Ο Σολτς και οι ηγέτες της Γαλλίας, της Ιταλίας και της Ρουμανίας επισκέφτηκαν το Κίεβο, όπου είχαν συνομιλίες με τον ουκρανό πρόεδρο Βολοντίμιρ Ζελένσκι. «Το Ιρπίν, όπως η Μπούτσα, έχει γίνει ένα σύμβολο της αφάνταστης ωμότητας του ρωσικού πολέμου, της άσκοπης βίας», έγραψε ο Σολτς στο Twitter. «Η βάναυση καταστροφή αυτής της πόλης είναι μια προειδοποίηση: αυτός ο πόλεμος πρέπει να τελειώσει». Ο γάλλος πρόεδρος Εμανουέλ Μακρόν δήλωσε από την πλευρά του, μετά τη σύντομη επίσκεψη στο Ιρπίν, πως «η Ουκρανία πρέπει να μπορέσει να αντισταθεί και να νικήσει». Ερωτηθείς από δημοσιογράφους σχετικά με τις δηλώσεις του, στις οποίες υποστήριζε ότι δεν πρέπει «να ταπεινωθεί» η Ρωσία και οι οποίες επικρίθηκαν πολύ στην Ουκρανία, ο Εμανουέλ Μακρόν υπογράμμισε πως «η Γαλλία είναι στο πλευρό της Ουκρανίας από την πρώτη ημέρα (...) είμαστε ανεπιφύλακτα στο πλευρό των Ουκρανών». Ο πρωθυπουργός της Ιταλίας Μάριο Ντράγκι διαβεβαίωσε στο τέλος της επίσκεψης στο Ιρπίν πως «θα τα ανοικοδομήσουμε όλα». Οι Ρώσοι «κατέστρεψαν νηπιαγωγεία, παιδικές χαρές. Όλα θα ανοικοδομηθούν», τόνισε ο Ντράγκι μιλώντας σε δημοσιογράφους αφού περπάτησε στους δρόμους του Ιρπίν μαζί με τον Μακρόν, τον Σολτς και τον πρόεδρο της Ρουμανίας Κλάους Γιοχάνις. «Μεγάλο μέρος αυτών που μου είπαν (οι Ουκρανοί) αφορά την ανοικοδόμηση», συνέχισε μιλώντας για τις «ελπίδες» τους, «γι' αυτά που θέλουν να κάνουν στο μέλλον». Σύμφωνα με τον ίδιο, «έχουν αρχίσει ήδη», κυρίως χάρη σε μια εφαρμογή που «καταγράφει κάθε μέρος που καταστράφηκε». Έτσι οι αρχές «γνωρίζουν ακριβώς πού βρίσκονται οι τόποι που πρέπει να ανοικοδομηθούν», πρόσθεσε απευθυνόμενος στους δημοσιογράφους. «Η Ρωσία έλεγε ψέματα όταν απέδωσε σε τεχνικά προβλήματα την πρόσφατη μείωση των εξαγωγών φυσικού αερίου», δήλωσε σήμερα ο πρωθυπουργός της Ιταλίας, κατηγορώντας τη Μόσχα ότι εκμεταλλεύθηκε την παροχή φυσικού αερίου για πολιτικούς σκοπούς. Ο εκπρόσωπος του Κρεμλίνου Ντμίτρι Πεσκόφ είχε δηλώσει νωρίτερα ότι η μείωση της ροής φυσικού αερίου το προηγούμενο 48ωρο δεν ήταν προμελετημένη, αλλά σχετιζόταν με ζητήματα συντήρησης. Κατά τη διάρκεια της επίσκεψής του στο Κίεβο, ο ιταλός πρωθυπουργός απέρριψε αυτόν τον ισχυρισμό. «Τόσο η Γερμανία όσο κι εμείς, καθώς και άλλες χώρες, πιστεύουμε ότι πρόκειται για ψέματα. Στην πραγματικότητα, εκμεταλλεύονται πολιτικά το φυσικό αέριο όπως έκαναν και με τα σιτηρά», δήλωσε ο Ντράγκι. Οι Ντράγκι, Μακρόν, Σολτς και Γιοχάνις έφθασαν στη συνέχεια στο Μέγαρο Μαριίνσκι, στο κέντρο του Κιέβου, όπου τους υποδέχθηκε ο πρόεδρος της Ουκρανίας Βολοντίμιρ Ζελένσκι. Σύμφωνα με το ΑΠΕ-ΜΠΕ, οι πέντε ηγέτες θα έχουν συνομιλίες πριν από μια συνέντευξη Τύπου, που είναι προγραμματισμένη για το απόγευμα. Η αντίδραση της Ρωσίας Το Κρεμλίνο έκρινε σήμερα πως οι παραδόσεις δυτικών όπλων στην Ουκρανία είναι ""ανώφελες"" την ώρα που ο Γάλλος πρόεδρος, ο Γερμανός καγκελάριος και ο Ιταλός πρωθυπουργός βρίσκονται στο Κίεβο. ""Θα θέλαμε να ελπίζουμε πως οι ηγέτες αυτών των τριών χωρών (...) δεν θα επικεντρωθούν μόνο στην υποστήριξη της Ουκρανίας και στα σχέδια να συνεχίσουν να την πλημμυρίζουν με όπλα. Είναι εντελώς ανώφελο και θα παρατείνει τον πόνο του λαού και θα προκαλέσει περισσότερες ζημιές στη χώρα"", δήλωσε σε τηλεδιάσκεψη με τους δημοσιογράφους ο εκπρόσωπος του Κρεμλίνου, Ντμίτρι Πεσκόφ. Ο ίδιος είπε πως ""αντίθετα, ελπίζουμε πως θα προτρέψουν τον (Ουκρανό) πρόεδρο Βολοντίμιρ Ζελένσκι να έχει μια ρεαλιστική προσέγγιση της κατάστασης"". Ο εκπρόσωπος του Κρεμλίνου είπε ακόμη πως οι πρόσφατες μειώσεις στην παροχή ρωσικού αερίου στην Ευρώπη δεν ήταν προσχεδιασμένες, αλλά οφείλονται σε προβλήματα με τη συντήρηση των τουρμπίνων που προκλήθηκαν από τις κυρώσεις. Η παροχή ρωσικού αερίου στην Ευρώπη μειώθηκε περαιτέρω σήμερα προκαλώντας ανησυχίες για την αναπλήρωση της αποθήκευσης αερίου για τον χειμώνα και οδηγώντας σε διπλωματική αντιπαράθεση καθώς ο ρωσικός πάροχος Garprom επέρριψε την ευθύνη στις δυτικές κυρώσεις για την παρεμπόδιση των εργασιών συντήρησης. Από την πλευρά του, ο πρώην πρόεδρος της Ρωσίας Ντμίτρι Μεντβέντεφ χλεύασε στα αγγλικά την επίσκεψη των τριών Ευρωπαίων ηγετών, χαρακτηρίζοντάς τους ""[έναν] ειδικό στους βατράχους, εκείνον [που είναι ειδικός] στα λουκάνικα και εκείνον στα ζυμαρικά"". Όπως είπε, η επίσκεψη του Εμανουέλ Μακρόν, του Όλαφ Σολτς και του Μάριο Ντράγκι έχει ""μηδέν χρησιμότητα"" και υπαινίχθηκε πως θα μεθύσουν με ""horika"", ουκρανική βότκα. ""Υπόσχονται εκ νέου ένταξη στην ΕΕ, παλιά ολμοβόλα, στη συνέχεια θα τα κοπανήσουν με horika, θα επιστρέψουν στο σπίτι με το τρένο όπως πριν από 100 χρόνια"", έγραψε στο Twitter ο Μεντβέντεφ, στενός σύμμαχος του προέδρου Βλαντίμιρ Πούτιν. Ο Ντμίτρι Μεντβέντεφ, που διετέλεσε πρόεδρος από το 2008 έως το 2012 και πρωθυπουργός από το 2012 έως το 2020, είναι σήμερα αντιπρόεδρος του ισχυρού ρωσικού Συμβουλίου Ασφαλείας. Εξάλλου, ο επικεφαλής της διαπραγματευτικής ομάδας της Ρωσίας Βλαντίμιρ Μεντίνσκι δήλωσε σήμερα πως η Μόσχα είναι έτοιμη να ξεκινήσει και πάλι τις ειρηνευτικές συνομιλίες με την Ουκρανία, αλλά δεν έχει λάβει απάντηση στις προτάσεις που υπέβαλε στο Κίεβο σε προηγούμενους γύρους συνομιλιών. Μετά τη διεξαγωγή, με διακοπές, συνομιλιών ανάμεσα στη Ρωσία και την Ουκρανία τον Μάρτιο, περιλαμβανομένης μιας συνάντησης αντιπροσωπειών στην Κωνσταντινούπολη, οι διαπραγματεύσεις ανάμεσα στη Ρωσία και την Ουκρανία έχουν καταρρεύσει από τότε. Οι δύο πλευρές κατηγορούν η μία την άλλη ότι δεν διαπραγματεύονται με καλή πίστη. Σε μια άλλη εξέλιξη,ο πρεσβευτής της Ρωσίας στην Ευρωπαϊκή Ένωση δήλωσε, σύμφωνα με το πρακτορείο Ria Novosti, πως ο αγωγός Nord Stream 1, που μεταφέρει αέριο από τη Ρωσία στην Ευρώπη κάτω από τη Βαλτική θάλασσα, μπορεί να σταματήσει να λειτουργεί λόγω προβλημάτων με την επιδιόρθωση των τουρμπινών του στον Καναδά. Η Gazprom δήλωσε προχθές Τρίτη ότι μείωσε την παροχή αερίου μέσω του αγωγού στη Γερμανία έως τα 100 εκατομμύρια κυβικά μέτρα (mcm) την ημέρα, από 167 mcm, επικαλούμενη την καθυστερημένη επιστροφή εξοπλισμού που είχε σταλεί για επιδιόρθωση. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
5	ΗΠΑ: Νέο πακέτο βοήθειας 1 δισ. στην Ουκρανία	Την παροχή πρόσθετης στρατιωτικής βοήθειας στο Κίεβο, ύψους 1 δισεκ. δολαρίων ανακοίνωσε ο Λευκός Οίκος.	                        ΚΟΣΜΟΣ	Πόλεμος στην Ουκρανία	https://www.news247.gr/img/7452/9614541/150000/w660/660/untitled_4.jpg	2022-06-16 00:54	Ο πρόεδρος των ΗΠΑ Τζο Μπάιντεν ανακοίνωσε σήμερα ένα νέο πακέτο στρατιωτικής βοήθειας για την Ουκρανία, που περιλαμβάνει κυρίως όπλα του πυροβολικού και οβίδες, αλλά και αντιπλοϊκούς πυραύλους. Στην ανακοίνωση του Λευκού Οίκου ο Αμερικανός πρόεδρος αναφέρει ότι πληροφόρησε τον Ουκρανό ομόλογό του, Βολοντίμιρ Ζελένσκι, για την παροχή αυτού του νέου πακέτου βοήθειας, ύψους περίπου 1 δισεκ. δολαρίων, σε τηλεφωνική επικοινωνία που είχαν οι δύο ηγέτες. «Επανέλαβα ότι οι ΗΠΑ δεσμεύονται να στηρίξουν την Ουκρανία η οποία υπερασπίζεται τη δημοκρατία της, προστατεύει την κυριαρχία και την εδαφική ακεραιότητά της, απέναντι στην αδικαιολόγητη επίθεση της Ρωσίας», υπογράμμισε ο Μπάιντεν. Το νέο πακέτο περιλαμβάνει αμυντικά όπλα και πυρομαχικά για το πυροβολικό, καθώς και «τους προηγμένους εκτοξευτήρες ρουκετών που χρειάζονται οι Ουκρανοί για τις αμυντικές επιχειρήσεις τους στο Ντονμπάς», πρόσθεσε. Ο Μπάιντεν ανακοίνωσε επίσης ότι θα παράσχει πρόσθετη ανθρωπιστική βοήθεια (πόσιμο νερό, φάρμακα και τρόφιμα) στην Ουκρανία, ύψους 225 εκατομμυρίων δολαρίων. «Το θάρρος, το πείσμα και η αποφασιστικότητα του ουκρανικού λαού παραμένουν πηγή έμπνευσης για όλον τον κόσμο», σημείωσε ο Αμερικανός πρόεδρος. Ακολουθήστε το News247.gr στο Google News και μάθετε πρώτοι όλες τις ειδήσεις	news247
6	Ζελένσκι: Η έκβαση της μάχης του Ντονμπάς θα δείξει την πορεία του πολέμου	Ένδειξη για το ποιος θα κυριαρχήσει στα πεδία των μαχών τις επόμενες εβδομάδες, αποτελεί η μάχη στο Ντονμπάς, σύμφωνα με τον Ουκρανό πρόεδρο. Σε ποιες άλλες περιοχές μαίνονται οι μάχες.	                        ΚΟΣΜΟΣ	Καρέ από το Ντονέτσκ στο Ντονμπάς	https://www.news247.gr/img/8067/9666249/177000/w660/660/donetsk.jpg	2022-06-15 07:50	Η υπεράσπιση από τον ουκρανικό στρατού του Ντονμπάς –της ανατολικής Ουκρανίας–, στόχου προτεραιότητας για τα στρατεύματα της Μόσχας, είναι «ζωτική» για το Κίεβο και θα «δώσει μια ένδειξη» για την πορεία του πολέμου με τη Ρωσία, είπε χθες Τρίτη το βράδυ ο ουκρανός πρόεδρος Βολοντίμιρ Ζελένσκι. «Είναι ζωτικής σημασίας να παραμείνουμε στο Ντονμπάς (...). Η υπεράσπιση της περιοχής αυτής είναι καίρια για να δοθεί μια ένδειξη για το ποιος θα κυριαρχήσει (στα πεδία των μαχών) τις εβδομάδες που θα έρθουν», είπε ο κ. Ζελένσκι στο καθημερινό μαγνητοσκοπημένο διάγγελμά του που μεταφορτώθηκε στην πλατφόρμα Telegram. «Πρέπει να αντέξουμε», επέμεινε, μπροστά στο κτίριο της προεδρίας στο Κίεβο, την ώρα που τα ρωσικά στρατεύματα προελαύνουν, αργά αλλά σταθερά, στο Ντονμπάς, κοντεύουν να κυριεύσουν ολόκληρη την περιφέρεια Λουγκάνσκ. Οι μάχες στη Σεβεροντονιέτσκ και τη Λισιτσάνσκ, πόλεις με περίπου 100.000 κατοίκους προπολεμικά, μαίνονται εδώ και ημέρες. Εάν ο ρωσικός στρατός τις καταλάβει, αναμένεται κατόπιν να βάλει στο στόχαστρο τη Σλαβιάνσκ, 70 χιλιόμετρα δυτικότερα. «Όσο περισσότερες απώλειες υφίσταται ο εχθρός, τόσο λιγότερη δύναμη θα έχει να συνεχίσει την επίθεσή του», είπε ο αρχηγός του ουκρανικού κράτους. Ωστόσο, αναγνώρισε ότι ο στρατός του «υφίσταται βαριές απώλειες στην περιφέρεια του Χαρκόβου (ανατολικά), όπου ο ρωσικός στρατός προσπαθεί να ενισχύσει τη θέση του». Άλλη περιοχή όπου μαίνονται μάχες είναι η Χερσώνα, στον νότο, πρόσθεσε. «Συνεχίζουμε να ασκούμε πίεση στις δυνάμεις κατοχής» εκεί, διαβεβαίωσε ο κ. Ζελένσκι. «Ο στόχος κλειδί είναι η απελευθέρωση της Χερσώνας», της πρωτεύουσας της περιοχής, την οποία κατέλαβαν τα ρωσικά στρατεύματα ήδη στα τέλη του Φεβρουαρίου, και «θα προχωρήσουμε βήμα-βήμα ώσπου να τον επιτύχουμε», υποσχέθηκε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
7	"Ζελένσκι: ""Η Γερμανία να υιοθετήσει καθαρή θέση απέναντι στη Ρωσία"""	Ο ουκρανός πρόεδρος τόνισε πως το Βερολίνο δεν πρέπει να αναζητεί ισορροπία ανάμεσα στη σχέση του με την Ουκρανία και αυτή με τη Ρωσία. 	                        ΚΟΣΜΟΣ	Βολοντίμιρ Ζελένσκι	https://www.news247.gr/img/2072/9664993/770000/w660/660/zelenskyy.jpg	2022-06-14 07:50	Ο ουκρανός πρόεδρος Βολοντίμιρ Ζελένσκι αξίωσε χθες βράδυ ο καγκελάριος της Γερμανίας Όλαφ Σολτς να υιοθετήσει πιο καθαρή θέση στον πόλεμο της χώρας του με τη Ρωσία. «Χρειαζόμαστε ο καγκελάριος Σολτς να μας καθησυχάσει ότι η Γερμανία υποστηρίζει την Ουκρανία. Αυτός και η κυβέρνησή του πρέπει να αποφασίσουν», δήλωσε ο κ. Ζελένσκι κατά τη διάρκεια συνέντευξης που παραχώρησε στο γερμανικό δημόσιο τηλεοπτικό δίκτυο ZDF. Το Βερολίνο δεν πρέπει να αναζητεί ισορροπία ανάμεσα στη σχέση του με την Ουκρανία και αυτή με τη Ρωσία, έκρινε ακόμη ο αρχηγός του ουκρανικού κράτους. «Η Γερμανία άρχισε παραδόσεις όπλων αργότερα από τις γειτονικές μας χώρες. Αυτό είναι γεγονός», είπε με καταγγελτικό τόνο ο κ. Ζελένσκι. Στην αρχή, η Γερμανία και η Γαλλία υποστήριζαν την Ουκρανία μόνο πολιτικά και ρητορικά, στηλίτευσε. Νωρίτερα χθες, ο καγκελάριος Σολτς απέρριψε τις επικρίσεις πως η Γερμανία στέλνει με υπερβολική βραδύτητα βαριά όπλα στο Κίεβο. «Θα παραδώσουμε όλα τα όπλα που έχουμε εγκρίνει», διαβεβαίωσε ο κ. Σολτς, υπενθυμίζοντας πως θα πρέπει προτού παραδοθούν να περάσουν από εκπαίδευση οι ουκρανοί μελλοντικοί χειριστές τους. Πρόκειται «για βαρύ οπλισμό. Πρέπει να είσαι λοιπόν σε θέση να τον χρησιμοποιήσεις, πρέπει να εκπαιδευτείς γι’ αυτό», είπε ο καγκελάριος της Γερμανίας, διευκρινίζοντας ότι ουκρανοί στρατιωτικοί περνούν από εκπαίδευση στη γερμανική επικράτεια στον χειρισμό των οπλικών συστημάτων που θα παραλάβουν. Νωρίτερα χθες, οι υπηρεσίες του κ. Σολτς απέφυγαν να επιβεβαιώσουν –ή να διαψεύσουν– την πληροφορία ότι ο καγκελάριος θα ταξιδέψει στο Κίεβο μεθαύριο Πέμπτη μαζί με τον γάλλο πρόεδρο Εμανουέλ Μακρόν και τον ιταλό πρωθυπουργό Μάριο Ντράγκι. Ακολουθήστε το News247.gr στο Google News και μάθετε πρώτοι όλες τις ειδήσεις	news247
8	Φον ντερ Λάιεν: Άμεσα η απάντηση στις φιλοδοξίες της Ουκρανίας για ένταξη στην ΕΕ	Την υποστήριξής στην ευρωπαϊκή πορεία της Ουκρανίας επανέλαβε η πρόεδρος της Κομισιόν. Έως το τέλος της προσεχούς εβδομάδας η απάντηση στις φιλοδοξίες της χώρας για ένταξη στην ΕΕ. 	                        ΚΟΣΜΟΣ	Η Ούρσουλα φον ντερ Λάιεν στο Κίεβο	https://www.news247.gr/img/9262/9663105/487000/w660/660/von-der-leyen.jpg	2022-06-11 19:27	"Η πρόεδρος της Ευρωπαϊκής Επιτροπής υποσχέθηκε σήμερα στο Κίεβο μια απάντηση ""την προσεχή εβδομάδα"" στις φιλοδοξίες της Ουκρανίας να ενταχθεί στην Ευρωπαϊκή Ένωση, την ώρα που η ρωσική επίθεση κλιμακώνεται στην ανατολική Ουκρανία. ""Οι σημερινές συζητήσεις θα μας επιτρέψουν να ολοκληρώσουμε την αξιολόγησή μας"" για την ενδεχόμενη χορήγηση στην Ουκρανία του καθεστώτος του υποψήφιου μέλους στην ΕΕ ""έως το τέλος της προσεχούς εβδομάδας"", δήλωσε η Ούρσουλα φον ντερ Λάιεν μετά τη συνάντησή της με τον πρόεδρο Ζελένσκι. Η Ουκρανία ζητεί συγκεκριμένη ""νομική δέσμευση"" που να της επιτρέπει να λάβει το συντομότερο δυνατόν επίσημο καθεστώς υποψηφίου μέλους στην ΕΕ, αλλά οι 27 είναι πολύ διχασμένοι στο θέμα αυτό. Και ακόμη κι αν πάρει η Ουκρανία το ""καθεστώς υποψήφιου μέλους"", αυτό θα εκκινήσει μια διαδικασία διαπραγματεύσεων και ενδεχόμενων μεταρρυθμίσεων που θα διαρκέσει χρόνια, ίσως και δεκαετίες, προτού να είναι έτοιμη να ενταχθεί στην ΕΕ. ""Θέλουμε να υποστηρίξουμε την Ουκρανία στην ευρωπαϊκή της πορεία"", δήλωσε σήμερα η πρόεδρος της Κομισιόν. ""Θέλουμε να κοιτάζουμε στο μέλλον. Έχει κάνει πολλά, αλλά υπάρχουν ακόμη πολλά που πρέπει να γίνουν, για την καταπολέμηση της διαφθοράς για παράδειγμα"", δήλωσε σε κοινή συνέντευξη Τύπου που παραχώρησε με τον πρόεδρο Ζελένσκι. Ο Ζελένσκι δήλωσε στην ίδια συνέντευξη: ""Όλη η Ευρώπη είναι στόχος για τη Ρωσία, και η Ουκρανία είναι μόλις το πρώτο στάδιο αυτής της επιθετικότητας. Για τον λόγο αυτό μια θετική απάντηση στην ουκρανική υποψηφιότητα στην ΕΕ μπορεί να είναι μια θετική απάντηση στην ερώτηση κατά πόσο το ευρωπαϊκό σχέδιο έχει μέλλον"". Ο ουκρανικός λαός ""έχει ήδη πολύ μεγάλη συνεισφορά στην υπεράσπιση της κοινής ελευθερίας"", δήλωσε ο Ζελένσκι. Η επίσκεψη της προέδρου της Ευρωπαϊκής Επιτροπής πραγματοποιείται με φόντο την κλιμάκωση των μαχών στην ανατολική Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
9	"Αποκάλυψη Μπάιντεν: ""Ο Ζελένσκι δεν ήθελε να μας ακούσει για τη ρωσική εισβολή"" "	Αποστάσεις από τις προειδοποιήσεις των ΗΠΑ περί εισβολής στην Ουκρανία, κρατούσε ο Βολοντίμιρ Ζελένσκι, όπως αποκάλυψε ο Αμερικανός πρόεδρος.	                        ΚΟΣΜΟΣ	Οι Τζο Μπάιντεν και Βολόντιμιρ Ζελένσκι	https://www.news247.gr/img/9666/9663102/087000/w660/660/biden-zelensky.jpg	2022-06-11 17:34	"O Boλοντίμιρ Ζελένσκι ήταν μεταξύ αυτών που δεν πίστεψαν τις προειδοποιήσεις των Αμερικανών για την πρόθεση της Ρωσίας να εισβάλλει στην Ουκρανία. Την αποκάλυψη αυτή έκανε ο ίδιος ο Αμερικανός πρόεδρος Τζο Μπάιντεν μιλώντας σε εκδήλωση στο Λος Αντζελες την Παρασκευή. Ο Μπάιντεν τόνισε χαρακτηριστικά ότι ο Ουκρανός ομόλογός του δεν ήθελε να ακούσει αν και η πρόθεση του Πούτιν να εισβάλλει ήταν κάτι παραπάνω από σαφής. ""Δεν υπήρχε καμία αμφιβολία, η Ρωσία ήθελε να εισβάλλει σε ουκρανικό έδαφος. Ξέρω ότι πολλοί έλεγαν ότι υπερέβαλλα αλλά είχαμε συγκεκριμένα δεδομένα στα χέρια μας για να υποστηρίξουμε κάτι τέτοιο. Ο Ζελένσκι δεν ήθελε να το ακούσει"" υπογράμμισε ο Αμερικανός πρόεδρος. Oπως τονίζει σε σχετικό δημοσίευμά της η New York Post το ζήτημα για το πόσο καλά προετοιμασμένη ήταν η Ουκρανία για την επικείμενη εισβολή της Ρωσίας παραμένει υπό διερεύνηση. Ο Ζελένσκι πάντως κρατούσε αποστάσεις από τις προβλέψεις των Αμερικανών για εισβολή λέγοντας ότι αυτές δημιουργούν πρόβλημα στην εύθραστη, όπως την χαρακτήριζε, οικονομία της Ουκρανίας. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
10	"Ουκρανία: Στο Κίεβο η φον ντερ Λάιεν - ""Θα επικρατήσουμε στον πόλεμο"", λέει ο Ζελένσκι"	"Ο Ουκρανός πρόεδρος τόνισε πως η χώρα δεν είναι σε θέση να εξάγει αρκετές ποσότητες τροφίμων λόγω του ρωσικού αποκλεισμού. ""Ο κόσμος θα αντιμετωπίσει οξεία επισιτιστική κρίση και λιμό""."	                        ΚΟΣΜΟΣ	Ο Βολοντίμιρ Ζελένσκι	https://www.news247.gr/img/1521/9662780/737000/w660/660/zelenskyy.jpg	2022-06-11 12:00	"Ο πρόεδρος της Ουκρανίας Βολοντίμιρ Ζελένσκι δήλωσε σήμερα ότι η χώρα του «Σίγουρα θα επικρατήσει σε αυτόν τον πόλεμο που ξεκίνησε η Ρωσία». Μιλώντας από αδιευκρίνιστη τοποθεσία στο Κίεβο, ο Ζελένσκι δήλωσε στους συμμετέχοντες του ""Διαλόγου του Σάνγκρι-Λα"" στη Σιγκαπούρη ότι η χώρα του δεν είναι σε θέση να εξάγει αρκετές ποσότητες τροφίμων λόγω του ρωσικού αποκλεισμού και ότι ο κόσμος θα αντιμετωπίσει «οξεία και σοβαρή επισιτιστική κρίση και λιμό». Στο Κίεβο η φον ντερ Λάιεν Σύμφωνα με το ΑΠΕ-ΜΠΕ, στο Κίεβο βρίσκεται για δεύτερη φορά η πρόεδρος της Κομισιόν, Ούρσουλα φον ντερ Λάιεν όπως ανέφερε με ανάρτησή της στο τουίτερ. «Με τον πρόεδρο Ζελένσκι θα κάνουμε απολογισμό του κοινού έργου που απαιτείται για την ανοικοδόμηση και της προόδου που σημείωσε η Ουκρανία σχετικά με την ευρωπαϊκή της πορεία» σημείωσε η πρόεδρος της Επιτροπής. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
11	"Επικοινωνία Ζελένσκι-Μακρόν: Ο ""βαρύς οπλισμός"" και η ένταξη της Ουκρανίας στην ΕΕ στην κορυφή της ατζέντας"	"Διαβεβαιώσεις Μακρόν προς Ζελένσκι για κάλυψη των αναγκών της Ουκρανίας, συμπεριλαμβανομένης αυτής για βαριά όπλα, μετά τις επικρίσεις του Κιέβου που προκάλεσε η έκκληση του Γάλλου προέδρου να μην ""ταπεινωθεί η Ρωσία""."	                        ΚΟΣΜΟΣ	Εμανουέλ Μακρόν και Βολοντίμιρ Ζελένσκι 	https://www.news247.gr/img/5506/9661372/958000/w660/660/macron-zelenski.jpg	2022-06-10 09:08	"Ο Ουκρανός πρόεδρος Βολοντίμιρ Ζελένσκι ανακοίνωσε πως συζήτησε χθες Πέμπτη με τον Γάλλο ομόλογό του Εμανουέλ Μακρόν για τη στρατιωτική βοήθεια της Γαλλίας στην Ουκρανία, ""συμπεριλαμβανομένων βαρέων όπλων"", όπως διευκρίνισε αργότερα η γαλλική προεδρία, καθώς και για την υποψηφιότητα του Κιέβου για την ένταξη στην Ευρωπαϊκή Ένωση. Μέσω Twitter, ο κ. Ζελένσκι διαβεβαίωσε πως ενημέρωσε τον κ. Μακρόν για την ""κατάσταση στο μέτωπο"" με τις δυνάμεις της Ρωσίας. ""Συζητήσαμε σχετικά με την περαιτέρω αμυντική υποστήριξη της Ουκρανίας"", συνέχισε και πρόσθεσε ""ιδιαίτερη προσοχή δόθηκε στον δρόμο για την εισδοχή της Ουκρανίας στην ΕΕ"". Το Παρίσι επιβεβαίωσε με δελτίο Τύπου που δημοσιοποίησε την τηλεφωνική συνδιάλεξη των δύο αρχηγών κρατών. Ο κ. Μακρόν ενημερώθηκε από τον κ. Ζελένσκι ""για τις τελευταίες εξελίξεις επί του πεδίου, καθώς και για τις ανάγκες σε ό,τι αφορά τους στρατιωτικούς εξοπλισμούς, την πολιτική υποστήριξη, την οικονομική υποστήριξη και την ανθρωπιστική βοήθεια"". Ο Γάλλος πρόεδρος διαβεβαίωσε τον Ουκρανό ομόλογό του πως το Παρίσι ""θα συνεχίσει να κινητοποιείται για να καλυφθούν οι ανάγκες της Ουκρανίας, συμπεριλαμβανομένης αυτής για βαριά όπλα"". Οι δύο αρχηγοί κρατών ""συμφώνησαν να παραμείνουν σε επαφή, ιδίως ενόψει της γνωμοδότησης της Ευρωπαϊκής Επιτροπής για την υποψηφιότητα της Ουκρανίας για ένταξη στην Ευρωπαϊκή Ένωση, και της συζήτησης που θα ακολουθήσει στο Ευρωπαϊκό Συμβούλιο της 23ης και 24ης Ιουνίου"". Η συνδιάλεξη ακολούθησε το κύμα επικρίσεων του Κιέβου προς το Παρίσι μετά την έκκληση του κ. Μακρόν να μην ""ταπεινωθεί η Ρωσία"". Ο κ. Μακρόν, η χώρα του οποίου ασκεί την εναλλασσόμενη προεδρία της ΕΕ ως την 1η Ιουλίου, δέχεται τελευταία πιέσεις από το Κίεβο, που αναμένει εξάλλου επίσκεψή του μετά την έναρξη της ρωσικής επίθεσης την 24η Φεβρουαρίου. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
12	"Ουκρανός Υπουργός Άμυνας: ""Χάνουμε 100 στρατιώτες τη μέρα"""	Οι ουκρανικές δυνάμεις υφίστανται μαζικές απώλειες καθώς οι ρωσικές δυνάμεις υπερτερούν σε αναλογία 20 προς ένα στο πυροβολικό και 40 προς ένα ως προς τα πολεμοφόδια.	                        ΚΟΣΜΟΣ	Πόλεμος στην Ουκρανία	https://www.news247.gr/img/4322/9633228/699000/w660/660/untitled_1.jpg	2022-06-10 01:39	«Έως και 100 Ουκρανοί στρατιώτες» σκοτώνονται και «500 τραυματίζονται καθημερινά» στις μάχες με τον ρωσικό στρατό, δήλωσε σήμερα ο Ουκρανός υπουργός Άμυνας Ολέξιι Ρέζνικοφ. Ο υπουργός έδωσε αυτά τα στοιχεία καθώς οι μάχες συνεχίζουν να μαίνονται στην ανατολική περιοχή του Ντονμπάς, ιδίως στις περιοχές Σεβεροντονέτσκ και Λισιτσάνσκ. Ο Ουκρανός πρόεδρος Βολοντίμιρ Ζελένσκι είχε δηλώσει την 1η Ιουνίου ότι ο στρατός χάνει 60 έως 100 στρατιώτες την ημέρα. Σύμφωνα με μια νέα έκθεση των μυστικών υπηρεσιών στην οποία παρουσιάζεται η εικόνα στην πρώτη γραμμή του μετώπου, και στην οποία αναφέρεται η εφημερίδα The Independent, οι ουκρανικές δυνάμεις υφίστανται μαζικές απώλειες καθώς οι ρωσικές δυνάμεις υπερτερούν σε αναλογία 20 προς ένα στο πυροβολικό και 40 προς ένα ως προς τα πολεμοφόδια. Η έκθεση που έχει συνταχθεί από Ουκρανούς και Δυτικούς αξιωματούχους των μυστικών υπηρεσιών, δείχνει επίσης ότι οι Ουκρανοί αντιμετωπίζουν μεγάλες δυσκολίες στο να ανταποκριθούν στους ρωσικούς βομβαρδισμούς καθώς το πυροβολικό τους είναι περιορισμένο στην εμβέλεια των 25 χιλιομέτρων, ενώ οι ρωσικές δυνάμεις μπορούν να καταφέρουν πλήγματα από απόσταση 12 φορές μεγαλύτερη. Σύμφωνα με το ΑΠΕ-ΜΠΕ, η έκθεση, την οποία είδε ο Independent, αναφέρει ότι η επιδείνωση της κατάστασης στο Ντονμπάς, με έως και 100 στρατιώτες να σκοτώνονται καθημερινά, έχει «σοβαρό αποθαρρυντικό αντίκτυπο στις ουκρανικές δυνάμεις, καθώς και πολύ πραγματικές υλικές επιπτώσεις και οι περιπτώσεις λιποταξίας αυξάνονται κάθε εβδομάδα». Ακολουθήστε το News247.gr στο Google News και μάθετε πρώτοι όλες τις ειδήσεις	news247
13	Ουκρανία: Σφοδροί βομβαρδισμοί στο Σιεβιεροντονέτσκ - Μεγάλος κίνδυνος για λιμό	Οι ρωσικές δυνάμεις βομβαρδίζουν ανηλεώς την στρατηγικής σημασίας πόλη Σιεβιεροντονέτσκ, που τελεί ακόμη υπό ουκρανικό έλεγχο. Ο Ζελένσκι προειδοποιεί πως εκατομμύρια άνθρωποι κινδυνεύουν να λιμοκτονήσουν.	                        ΚΟΣΜΟΣ	Σιεβιεροντονέτσκ	https://www.news247.gr/img/1154/9660168/183000/w660/660/severodonetsk.jpg	2022-06-09 11:50	"Μαίνονται οι οδομαχίες στο Σιεβιεροντονέτσκ της ανατολικής Ουκρανίας και οι ρωσικές δυνάμεις καταστρέφουν ""οτιδήποτε μπορεί να χρησιμοποιηθεί για την άμυνα"", δήλωσε ο τοπικός κυβερνήτης του Λουχάνσκ Σέρχι Γκαϊντάι. Οι ρωσικές δυνάμεις βομβαρδίζουν τις περιοχές της στρατηγικής σημασίας πόλης που βρίσκονται ακόμη υπό ουκρανικό έλεγχο, αλλά οι ουκρανικές δυνάμεις θα είναι σε θέση ""να καθαρίσουν"" όταν θα παραλάβουν συστήματα πυροβολικού μεγάλης εμβέλειας, δήλωσε ο κυβερνήτης. Οι ουκρανικές δυνάμεις θα μπορούσαν να ανακαταλάβουν την πόλη ""σε 2, 3 ημέρες"", μόλις θα έχουν στην διάθεσή τους τα δυτικά συστήματα πυροβολικού μεγάλης εμβέλειας, δήλωσε ο Σέρχι Γκαϊντάι. Οι ρωσικές δυνάμεις προσπαθούν να καταλάβουν την βιομηχανική πόλη της ανατολικής Ουκρανίας εδώ και εβδομάδες. Η πόλη είναι σημαντική για τον συνολικό έλεγχο της κοιλάδας του Ντονμπάς. Σύμφωνα με τον κυβερνήτη του Λουχάνσκ, οι ρωσικές δυνάμεις έχουν κερδίσει έδαφος τις τελευταίες ημέρες και ελέγχουν ""μεγάλο μέρος της πόλης"". Η Ουκρανία ζητά επιμόνως από τις δυτικές χώρες πυραυλικά συστήματα πολλαπλής εκτόξευσης μακρού βεληνεκούς. Οι ΗΠΑ έχουν ανακοινώσει την αποστολή τεσσάρων συστημάτων Himars, υψηλής ακρίβειας και ακτίνας δράσης 80 χιλιομέτρων, δηλαδή λίγο μεγαλύτερου βεληνεκούς από τα αντίστοιχα ρωσικά οπλικά συστήματα, σύμφωνα με τους ειδικούς. Ομως η Ουάσινγκτον δηλώνει πως θέλει να βεβαιωθεί ότι οι ουκρανοί στρατιώτες είναι σε θέση να χρησιμοποιήσουν σωστά τα όπλα αυτά πριν στείλει περισσότερα, σύμφωνα με τον αρχηγό του γενικού επιτελείου των αμερικανικών ενόπλων δυνάμεων στρατηγό Μαρκ Μίλεϊ. Το Ηνωμένο Βασίλειο έχει επίσης ανακοινώσει την αποστολή αντίστοιχου πυραυλικού συστήματος πολλαπλής εκτόξευσης συστήματος MLRS. Μιλώντας χθες για την μάχη στο Σιεβιεροντονέτσκ , ο πρόεδρος της Ουκρανίας δήλωσε ότι ""πρόκειται για μία πολύ σκληρή μάχη, πιθανότατα μία από τις σκληρότερες του πολέμου...Από πολλές απόψεις, η τύχη του Ντονμπάς μας κρίνεται εκεί"". Ζελένσκι: ""Εκατομμύρια άνθρωποι κινδυνεύουν να λιμοκτονήσουν"" Εκατομμύρια άνθρωποι κινδυνεύουν να λιμοκτονήσουν εξαιτίας του αποκλεισμού από την Ρωσία των ουκρανικών λιμανιών στη Μαύρη Θάλασσα, προειδοποίησε σήμερα ο ουκρανός πρόεδρος Βολοντίμιρ Ζελένσκι. Σε τηλεοπτικό του διάγγελμα, ο Ζελένσκι είπε ότι ο κόσμος βρίσκεται στο κατώφλι μιας ""τρομερής επισιτιστικής κρίσης"", με την Ουκρανία ανίκανη να εξάγει μεγάλες ποσότητες σιταριού, καλαμποκιού, λαδιού και άλλων προϊόντων, τα οποία είχαν έναν ""σταθεροποιητικό ρόλο στην παγκόσμια αγορά"". ""Αυτό σημαίνει ότι δυστυχώς μπορεί να υπάρχει έλλειψη προϊόντων σε δεκάδες χώρες ανά τον κόσμο. Εκατομμύρια άνθρωποι κινδυνεύουν να λιμοκτονήσουν, αν συνεχιστεί ο ρωσικός αποκλεισμός της Μαύρης Θάλασσας"", είπε ο ουκρανός πρόεδρος. Η Ρωσία έχει καταλάβει τεράστια τμήματα της ουκρανικής ακτής στη διάρκεια των σχεδόν 15 εβδομάδων πολέμου και τα πολεμικά της πλοία ελέγχουν την Μαύρη και την Αζοφική Θάλασσα εμποδίζοντας έτσι τις εξαγωγές των ουκρανικών γεωργικών προϊόντων και αυξάνοντας τις τιμές των σιτηρών. Η Ουκρανία και η Δύση κατηγορούν την Μόσχα ότι εργαλειοποιεί τις προμήθειες τροφίμων. Η Ρωσία υποστηρίζει ότι για την κατάσταση ευθύνονται οι νάρκες που έχουν ποντίσει οι Ουκρανοί στη θάλασσα και οι διεθνείς κυρώσεις εις βάρος της Μόσχας. Κατηγορώντας τη Ρωσία για τον αποκλεισμό ο Ζελένσκι είπε ότι ""ενώ αναζητούμε τρόπους για να προστατεύσουμε την ελευθερία, κάποιος άλλος την καταστρέφει. Κάποιος άλλος εξακολουθεί να εκβιάζει τον κόσμο με πείνα"". Η Ουκρανία εξήγε έως και έξι εκατομμύρια τόνους σιτηρών μηνιαίως πριν από την ρωσική εισβολή στις 24 Φεβρουαρίου, την οποία η Μόσχα χαρακτηρίζει ""ειδική στρατιωτική επιχείρηση"". Ο όγκος των εξαγωγών αυτών μειώθηκε έκτοτε σε περίπου ένα εκατομμύριο καθώς η Ουκρανία, η οποία συνήθιζε να εξάγει τα περισσότερα προϊόντα της μέσω των θαλασσίων οδών, υποχρεώθηκε να μεταφέρει τα σιτηρά με τρένο μέσω του δυτικού της συνόρου ή μέσω των μικρών λιμανιών της στον ποταμό Δούναβη. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
14	"Στο Στόμα του Λάκη - Podcast: Ο Τράγκας που δάγκωνε σαν κόμπρα κι ""αμύνεσθαι περί Novartis"""		                        ΛΑΚΗΣ ΛΑΖΟΠΟΥΛΟΣ			2022-06-09 09:17	Κάνε εγγραφή στο Podcast του Λάκη Λαζόπουλου στο Spotify, Apple Podcasts, Google Podcasts και ενεργοποίησε τις ειδοποιήσεις για να ακούς πρώτος τα νέα επεισόδια! 01:53 Ποια είναι η πραγματική σκευωρία στην υπόθεση Novartis; 04:30 Η πλούσια Μήτσι εξηγεί γιατί σβήστηκε το όνομα του Λοβέρδου 09:58 Η χήρα Μήτσι για «το πουλί που πήγε να κάψει την Γλυφάδα»... 13:07 Το παραμυθάκι με τα όπλα στην Ουκρανία και το άλλο με τον Ερντογάν 20:50 Η πλούσια Μήτσι για το Ιωβηλαίο της Ελισάβετ Η αμύθητη περιουσία του Γιώργου Τράγκα δεσμεύτηκε ολοσχερώς αφού η χήρα τα ήθελε όλα κι έτσι πλακώθηκε με τα παιδιά του και τώρα τα άπειρα σπίτια σε κάθε γωνιά της γης τα πήρε μαζί του ο Γιώργος. Κι όλο κλαίνε τα τραγκάκια στου γιαλού στου γιαλού τα βοτσαλάκια. Η υπόθεση βγήκε ξαφνικά Σάββατο για να αλλάξει την βασική ειδησεογραφία που ήταν η Νοβάρτις. Πάμε όμως στην Νοβάρτις. Διότι εις οιωνός άχρηστος αμύνεσθαι περί Νοβάρτις. Όπως δεν έλεγαν κι έτσι ακριβώς οι αρχαίοι. Με τεράστιο αγώνα και με μεγάλο ψυχικό κόστος η εισαγγελέας Τουλουπάκη κατάφερε να ξαναφέρει την Νοβάρτις εκεί που την είχε φτάσει, πριν ανατραπεί ανοήτως από τους 120 κατασκευαστές της σκευωρίας . Και τώρα έχουμε την πραγματική σκευωρία. Που είναι η συγκάλυψη. Αυτή είναι η μεγάλη σκευωρία. Τι έγινε, τι έγινε θα μου πείτε, διότι δεν τα ξέρουμε κι όλα, ειδικά όταν τα Μου-Μου-Σου, τα μέσα μαζικής σιωπής, τέτοια νέα τα εξαφανίζουν στην χώρα που κατρακύλησε τελευταία στην Ευρώπη στην ελευθερία του τύπου τώρα και στην Δημοκρατία. Και τώρα το παραμύθι για το πόσα όπλα πήγαν στην Ουκρανία. Αδειάσανε τα νησιά του βορίου Αιγαίου για να τα στείλουν στον Ζαλένσκι. Μην στεναχωριέστε, έρχεται τώρα ο γερμανός θα τα ξαναγοράσουμε πάλι. Θα πάρουμε πιο καινούργια εμείς, τους κοροιδέψαμε, τους δώσαμε τα τελευταία. Έρχεται ο Σολτς να πουλήσει κι αυτός. Μη μας βάζετε με το ζόρι σε έναν πόλεμο, γιατί οι έλληνες αυτό που ξέρουν καλά να κάνουν είναι να βοηθούν τους συνανθρώπους τους. Δεν είναι η δουλειά μας να στέλνουμε φυσίγγια, δεν έχουμε τα κότσια να σηκώσουμε το βάρος των κυρώσεων ότι που σηκώσαμε κεφάλι από τα μνημόνια. Το αστείο με την ΔΕΗ και τους λογαριασμούς δεν πάει άλλο. Ο κόσμος έχει φτάσει το μη περαιτέρω. Σταματήστε τα αστεία και βρείτε λύσεις τώρα. Να σταματήσει αυτό το ράλι κερδοσκοπίας. γιατί αν, αν, αν ξεσηκωθεί ο έλληνας κανείς δεν θα τον σταματήσει ΓΙΑΤΙ ΑΝ, ΑΝ, ΑΝ ΞΕΣΗΚΩΘΕΙ Ο ΕΛΛΗΝΑΣ, ΚΑΝΕΙΣ ΔΕΝ ΘΑ ΤΟΝ ΣΤΑΜΑΤΗΣΕΙ.	                         Λάκης Λαζόπουλος
15	"Ουκρανία: Μαίνεται η μάχη για το Σεβεροντονέτσκ - ""Βιβλίο Εκτελεστών"" εγκαινιάζει το Κίεβο"	Ενώ η Μόσχα υποστηρίζει πως έχει απελευθερώσει τις κατοικημένες περιοχές, το Κίεβο αναφέρει πως αντιμετωπίζει με επιτυχία την επίθεση των Ρώσων στο Σεβεροντονέτσκ. Τουλάχιστον 1.000 αιχμάλωτοι πολέμου έχουν μεταφερθεί στη Ρωσία.	                        ΚΟΣΜΟΣ	Εκπαίδευση ουκρανικών πολιτοφυλακών έξω από το Κίεβο	https://www.news247.gr/img/2337/9658791/903000/w660/660/oukrania.jpg	2022-06-08 11:25	"Σφοδρές μάχες εξακολουθούν να μαίνονται σήμερα για τον έλεγχο του Σεβεροντονέτσκ, στην ανατολική Ουκρανία, με τη Μόσχα να ισχυρίζεται ότι έχει «απελευθερώσει» τις κατοικημένες περιοχές και τον Ουκρανό πρόεδρο Βολοντίμιρ Ζελένσκι να εξαίρει την «ηρωική» υπεράσπιση της πόλης αυτής στο Ντονμπάς. Οι Ρώσοι αναφέρουν ότι έχουν «απελευθερώσει πλήρως» τις κατοικημένες περιοχές αυτή της στρατηγικής σημασίας πόλης για τον έλεγχο όλης της κοιλάδας του Ντονμπάς. «Η κατάληψη της βιομηχανικής ζώνης και των γειτονικών περιοχών συνεχίζεται», διαβεβαίωσε σε μια σπάνια ενημέρωση που μεταδόθηκε από την τηλεόραση ο Ρώσος υπουργός Άμυνας Σεργκέι Σοϊγκού. Τις δηλώσεις του αμφισβήτησε το Κίεβο. «Δεν ελέγχουν την πόλη», απάντησε λίγες ώρες αργότερα σε μήνυμά του στο Telegram ο Σέργκι Γκαϊντάι, κυβερνήτης της επαρχίας Λουχάνσκ, η οποία μαζί με το Ντονέτσκ αποτελούν το Ντονμπάς. Ωστόσο παραδέχθηκε ότι «είναι πολύ δύσκολο να κρατήσουμε το Σεβεροντονέτσκ», κάνοντας λόγο για μια «αδύνατη αποστολή». «Ο εχθρός, ο ρωσικός στρατός, έχει κινητοποιήσει όλες τις δυνάμεις, όλους τους έφεδρους, για να κόψουν τον μεγάλο δρόμο που ενώνει το Λισιτσάνσκ με το Μπάχμουτ προκειμένου να καταλάβουν το Σεβεροντονέτσκ. Βομβαρδίζουν σφοδρά το Λισιτσάνσκ», τόνισε ο Γκαϊντάι. Οι ουκρανικές δυνάμεις μπορεί να χρειαστεί να αποσυρθούν σε ισχυρότερες θέσεις στο Σεβεροντονέτσκ Ο ουκρανικός στρατός μπορεί να χρειαστεί να αποσυρθεί σε ισχυρότερες θέσεις στην πόλη Σεβεροντονέτσκ, στην ανατολική Ουκρανία, αλλά δεν θα παραδώσει την πόλη, δήλωσε ο περιφερειάρχης της Λουχάνσκ, στην οποία βρίσκεται η πόλη αυτή. Χθες, Τετάρτη, μαίνονταν εκεί σφοδρές μάχες, πρόσθεσε ο Σέρχιι Γκαϊντάι, σημειώνοντας ότι η Ουκρανία αναμένει πως η Ρωσία θα εντείνει τους βομβαρδισμούς της στο Σεβεροντονέτσκ. Ο Γκαϊντάι πρόσθεσε ότι η Ρωσία θα διεξαγάγει τεράστια επίθεση εκεί, καθώς η Μόσχα έχει επικεντρώσει στην περιοχή αυτή όλες της τις προσπάθειες. Ζητούν περισσότερα όπλα Οι πόλεις Σεβεροντονέτσκ και Λισιτσάνσκ, που χωρίζονται από ένα ποτάμι, είναι οι τελευταίες που βρίσκονται υπό τον έλεγχο της Ουκρανίας στην επαρχία Λουχάνσκ. Η κατάληψή τους θα ανοίξει στους Ρώσους τον δρόμο προς το Κραματόρσκ, τη μεγάλη πόλη του Ντονέτσκ. Από την πλευρά του ο Ουκρανός πρόεδρος Βολοντίμιρ Ζελένσκι διαβεβαίωσε στο καθημερινό του διάγγελμα χθες Τρίτη το βράδυ ότι «η κατάσταση στο μέτωπο δεν μεταβλήθηκε σημαντικά τις προηγούμενες 24 ώρες», ενώ πρόσθεσε ότι «η ηρωική υπεράσπιση του Ντονμπάς συνεχίζεται». «Γίνεται αισθητό ότι οι δυνάμεις κατοχής δεν πίστευαν ότι η αντίσταση του στρατού μας θα είναι τόσο ισχυρή και τώρα προσπαθούν να φέρουν νέες δυνάμεις στο Ντονμπάς», σημείωσε ο Ουκρανός πρόεδρος. Για τον λόγο αυτό οι Ουκρανοί στρατιώτες «έχουν άμεση ανάγκη βαρέα όπλα τα οποία θα μπορούσαν να αντιμετωπίσουν το πυροβολικό του εχθρού», επεσήμανε ο Γκαϊντάι, ζητώντας «δυτικό πυροβολικό». Το Κίεβο ισχυρίζεται ότι έχει καταφέρει μεγάλες απώλειες στους Ρώσους. «Περισσότεροι από 31.000 Ρώσοι στρατιώτες έχουν σκοτωθεί στην Ουκρανία», δήλωσε ο Ζελένσκι χθες. «Από τις 24 Φεβρουαρίου η Ρωσία πληρώνει για αυτό τον εντελώς παράλογο πόλεμο με σχεδόν 300 ζωές στρατιωτών καθημερινά. Όμως θα έρθει η μέρα, ακόμη και για τη Ρωσία, που ο αριθμός των απωλειών θα είναι απαράδεκτος». Κανένας απολογισμός δεν μπορεί να επιβεβαιωθεί ανεξάρτητα, ωστόσο χθες Τρίτη ο επικεφαλής των φιλορώσων αυτονομιστών ανταρτών επιβεβαίωσε τον θάνατο ενός Ρώσου στρατηγού, του Ρομάν Κουτούζοφ. ""Βιβλίο εκτελεστών"" Ο Ουκρανός πρόεδρος, Βολοντίμιρ Ζελένσκι ανακοίνωσε ότι η Ουκρανία θα εγκαινιάσει ένα «Βιβλίο εκτελεστών», ένα σύστημα για να συγκεντρώνει στοιχεία για τα εγκλήματα πολέμου που διαπράττουν οι Ρώσοι. Οι Ουκρανοί εισαγγελείς αναφέρουν ότι μετά την εισβολή της Ρωσίας έχουν καταγράψει περισσότερα από 1.200 φερόμενα εγκλήματα πολέμου στα οποία εμπλέκονται περισσότεροι από 600 ύποπτοι. «Την επόμενη εβδομάδα θα ξεκινήσει μια ειδική έκδοση, ‘Το Βιβλίο των Εκτελεστών’, ένα σύστημα για να συγκεντρώνονται στοιχεία σχετικά με εγκληματίες πολέμου, εγκληματίες του ρωσικού στρατού», εξήγησε ο Ουκρανός πρόεδρος. Ο Ζελένσκι εκτίμησε ότι αυτό θα αποτελέσει βασικό στοιχείο της δέσμευσής του να λογοδοτήσουν οι Ρώσοι στρατιωτικοί που έχουν διαπράξει, όπως καταγγέλλει το Κίεβο, φόνους, βιασμούς και λεηλασίες. «Αυτά είναι συγκεκριμένα στοιχεία για συγκεκριμένα πρόσωπα, ένοχα για συγκεκριμένα, σκληρά εγκλήματα κατά Ουκρανών», τόνισε, επικαλούμενος τη Μπούτσα, το προάστιο του Κιέβου, όπου ερευνητές εντόπισαν στοιχεία για μαζικές εκτελέσεις. Χάρκοβο: Τρεις νεκροί σε βομβαρδισμούς του πυροβολικού της Ρωσίας Τουλάχιστον τρεις άνθρωποι σκοτώθηκαν και άλλοι έξι τραυματίστηκαν σε βομβαρδισμούς του ρωσικού πυροβολικού στην περιφέρεια του Χαρκόβου, στην ανατολική Ουκρανία, σύμφωνα με τον περιφερειάρχη Ολέχ Σινεχούμποφ. Επλήγη η πόλη Χάρκοβο και αρκετά κοντινά χωριά, ανέφερε ο αξιωματούχος μέσω Telegram. Υποστήριξε ότι «ο εχθρός δεν μπορεί να σπάσει την αντίσταση των υπερασπιστών μας» και γι’ αυτό «οι δυνάμεις κατοχής επιδίδονται σε τρομοκρατικές ενέργειες, ρίχνουν εναντίον άοπλων ανθρώπων». Στην κοινότητα Μπαστάνκα, στη νότια περιφέρεια Μικολάιφ, δύο άνθρωποι σκοτώθηκαν και άλλοι τρεις τραυματίστηκαν σε ρωσικές πυραυλικές επιθέσεις, ανέφερε η τοπική εισαγγελία. Στην πόλη Μικολάιφ, πρωτεύουσα της ομώνυμης περιφέρειας, ακούστηκαν εκρήξεις, μετέδωσαν ουκρανικά ΜΜΕ. Τουλάχιστον 1.000 αιχμάλωτοι πολέμου μετήχθησαν στη Ρωσία Πάνω από χίλιοι αιχμάλωτοι πολέμου, ουκρανοί στρατιωτικοί και ξένοι «μισθοφόροι», που είχαν πέσει στα χέρια των ρωσικών δυνάμεων στη χαλυβουργία Αζοφστάλ της Μαριούπολης, μετήχθησαν στη Ρωσία για να περάσουν από δίκη, μετέδωσε χθες Τρίτη το βράδυ το ρωσικό κρατικό πρακτορείο ειδήσεων TASS. Οι ξένοι «μισθοφόροι» είναι περίπου εκατό, διευκρίνισε το πρακτορείο, σύμφωνα με το οποίο αναμένεται να μεταχθούν και άλλοι αιχμάλωτοι πολέμου από τη Μαριούπολη στη Ρωσία σύντομα. Τουλάχιστον 2.400 ουκρανοί μαχητές παραδόθηκαν στον στρατό της Ρωσίας στα τέλη Μαΐου, έπειτα από εβδομάδες σφοδρών μαχών στη γιγαντιαία χαλυβουργία Αζοφστάλ, στο λιμάνι της Μαριούπολης. Η ουκρανική πολιτική ηγεσία λέει πως ανησυχεί ότι οι αιχμάλωτοι πολέμου μπορεί να υποστούν βασανιστήρια ή ακόμη και να δολοφονηθούν από τους Ρώσους. Η Μόσχα διατείνεται ότι ανάμεσα στους στρατιωτικούς και στους «μισθοφόρους» είναι πολλοί νεοναζί, κάτι που το Κίεβο και η Δύση αρνούνται. Η ουκρανική πολιτική ηγεσία θέλει να υπάρξει ανταλλαγή ρώσων αιχμαλώτων πολέμου με τους πολεμιστές που παραδόθηκαν στην Αζοφστάλ. Ωστόσο, ορισμένοι ρώσοι κοινοβουλευτικοί έχουν απαιτήσει κάποιοι τουλάχιστον από αυτούς να προσαχθούν σε δίκες. Η είδηση ενδέχεται να υπονομεύσει ακόμη περισσότερο τις ειρηνευτικές συνομιλίες των δύο αντιμαχόμενων χωρών, που βρίσκονταν ήδη σε νεκρό σημείο. Η Παγκόσμια Τράπεζα εγκρίνει επιπλέον βοήθεια 1,49 δισεκ. δολαρίων Το διοικητικό συμβούλιο της Παγκόσμιας Τράπεζας ενέκρινε χθες Τρίτη επιπρόσθετη χρηματοδότηση 1,49 δισεκ. δολαρίων στην Ουκρανία, για να επιτρέψει στην κυβέρνηση να καταβάλει τους μισθούς των δημοσίων λειτουργών και των εργαζομένων στις κοινωνικές υπηρεσίες. Η νέα χρηματοδότηση αυξάνει σε πάνω από 4 δισεκ. δολάρια τις χορηγήσεις της Παγκόσμιας Τράπεζας στο Κίεβο. Την 8η Μαρτίου, ο διεθνής χρηματοπιστωτικός θεσμός της Ουάσινγκτον ενέκρινε τη χορήγηση χρηματοδότησης τριών δισεκ. δολαρίων και την άμεση εκταμίευση 489 εκατ. δολαρίων. Έχουν εκταμιευθεί ως αυτό το στάδιο ποσό σχεδόν 2 δισεκ. δολαρίων, διευκρίνισε η Παγκόσμια Τράπεζα στο δελτίο Τύπου που δημοσιοποίησε. Πρόσθεσε ότι η νέα χρηματοδότηση έχει τριτεγγυήτριες χώρες τη Βρετανία, την Ολλανδία, τη Λιθουανία και τη Λετονία. Δεν ξεκαθάρισε αν πρόκειται για δωρεά ή δανεισμό. Ανέφερε πάντως ότι σκοπός της χορήγησης είναι να ωφεληθούν «οι απλοί πολίτες» και ότι η χρηματοδότηση θα κατευθυνθεί σε τομείς όπως «η ύδρευση, η αποχέτευση, η θέρμανση, η ηλεκτροδότηση, η ενεργειακή αποδοτικότητα, το οδικό δίκτυο, η κοινωνική προστασία, η παιδεία και η υγεία». Η διατήρηση των ουκρανικών κυβερνητικών θεσμών σε λειτουργία θα αποτελέσει «το θεμέλιο της ανάκαμψης και της ανοικοδόμησης». Ο στρατός της Ρωσίας προχώρησε σε εισβολή στην επικράτεια της Ουκρανίας την 24η Φεβρουαρίου. Ο πόλεμος βύθισε τη χώρα σε ύφεση και ανάγκασε εκατομμύρια πολίτες να εγκαταλείψουν τα σπίτια τους. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
16	"""Πυρά"" Ζελένσκι: Όλοι μας υποστηρίζουν, αλλά τσεκάρουν τι μπορεί να γίνει για να μην υποφέρουν οι μπίζνες"	"Με σκληρή γλώσσα μίλησε ο Βολοντίμιρ Ζελένσκι για όσους έχουν εκφράσει ανοιχτά την υποστήριξή τους στην Ουκρανία, αλλά δεν είναι τόσο αυστηροί με τη Ρωσία όσο θα έπρεπε. ""Όλοι συμπεριφέρονται σαν ανδρείκελα""."	                        ΚΟΣΜΟΣ	Βολοντίμιρ Ζελένσκι	https://www.news247.gr/img/4807/9657978/492000/w660/660/zelensky.jpg	2022-06-07 15:59	Ο πρόεδρος της Ουκρανίας, Βολοντίμιρ Ζελένσκι δήλωσε ότι οι δυτικές κυρώσεις «δεν έχουν στην πραγματικότητα επηρεάσει την ρωσική στάση» και επέκρινε εταίρους της Ουκρανίας που ζητούν κατάπαυση του πυρός χωρίς να ορίζουν τους όρους για τον τερματισμό της ρωσικής επίθεσης. «Όλοι συμπεριφέρονται σαν ανδρείκελα. Υποστηρίζουν την Ουκρανία, αλλά τσεκάρουν επίσης τι μπορεί να γίνει για να αποδυναμωθούν οι κυρώσεις ώστε να μην υποφέρουν οι μπίζνες. Πώς μπορούμε να επιτύχουμε κατάπαυση του πυρός στο έδαφος της Ουκρανίας χωρίς να ακούσουμε την θέση αυτής της χώρας; Προκαλεί κατάπληξη». Επιπλέον, δήλωσε ότι είναι «πολύ ικανοποιημένος» που ο Μπόρις Τζόνσον παραμένει πρωθυπουργός. «Είμαι ικανοποιημένος που δεν χάσαμε έναν πολύ σημαντικό σύμμαχο, είναι εξαιρετική εξέλιξη», δήλωσε μέσω video link σε εκδήλωση του FT Live. Ο Μπόρις Τζόνσον κέρδισε στην ψηφοφορία επί πρότασης μομφής εναντίον του. Από την έναρξη της ρωσικής επίθεσης κατά της Ουκρανίας, ο βρετανός πρωθυπουργός βρίσκεται στην πρώτη γραμμή της δυτικής υποστήριξης προς το Κίεβο και έχει προμηθεύσει την Ουκρανία με σύγχρονα οπλικά συστήματα κρίσιμα για την άμυνά της. Ο πρόεδρος της Ουκρανίας δήλωσε ότι η αποτελμάτωση στον πόλεμο με την Ρωσία «δεν αποτελεί επιλογή για μας», επαναλαμβάνοντας την έκκληση για δυτική στρατιωτική βοήθεια με στόχο την αποκατάσταση της εδαφικής ακεραιότητας της χώρας. «Είμαστε εξοπλιστικά κατώτεροι και, κατά συνέπεια, δεν είμαστε ικανοί να προχωρήσουμε. Θα υποστούμε μεγαλύτερες απώλειες και οι άνθρωποι αποτελούν προτεραιότητά μου», είπε. Μιλώντας στην διευθύντρια των Financial Times Ρούλα Κάλαφ στο πλαίσιο συζήτησης στο Global Boardroom, ο Βολοντίμιρ Ζελένσκι δήλωσε ότι η απώθηση των ρωσικών δυνάμεων στις θέσεις που κατείχαν πριν από την ρωσική εισβολή θα ήταν μία «σοβαρή προσωρινή νίκη» για την Ουκρανία, αλλά η πλήρης κυριαρχία επί του εδάφους της παραμένει ο τελικός στόχος. Ο ουκρανός πρόεδρος δήλωσε ότι «η νίκη πρέπει να επιτευχθεί επί του πεδίου των μαχών», αλλά επέμεινε ότι είναι ανοικτός σε ειρηνευτικές συνομιλίες με τον Βλαντίμιρ Πούτιν, παρά τις φρικαλεότητες που έχουν διαπράξει οι ρωσικές δυνάμεις κατά την διάρκεια του πολέμου. Ακολουθήστε το News247.gr στο Google News και μάθετε πρώτοι όλες τις ειδήσεις	news247
17	"Ζελένσκι: ""Η Ουκρανία θα αποκτήσει σύντομα καθεστώς χώρας υποψήφιας προς ένταξη στην ΕΕ"""	Το Κίεβο ευελπιστεί ότι οι 27 της Ευρωπαϊκής Ένωσης θα χορηγήσουν καθεστώς υποψήφιας προς ένταξη χώρας στην Ουκρανία στη Σύνοδο Κορυφής της 23ης και 24ης Ιουνίου.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/7590/9657410/530000/w660/660/zelenskyy.jpg	2022-06-07 07:47	Ο πρόεδρος Βολοντίμιρ Ζελένσκι εξέφρασε στο χθεσινοβραδινό διάγγελμά του τη βεβαιότητα πως η Ουκρανία θα αποκτήσει καθεστώς χώρας υποψήφιας προς ένταξη στην Ευρωπαϊκή Ένωση εντός εβδομάδων, παρά τον δισταγμό της Γερμανίας να ταχθεί υπέρ της διαδικασίας εισδοχής. «Θα πρόκειται για μια απόφαση όχι μόνο για την Ουκρανία, αλλά για ολόκληρο το ευρωπαϊκό σχέδιο», είπε ο κ. Ζελένσκι, προσθέτοντας πως θα κρίνει εάν η ΕΕ έχει «μέλλον» ή όχι. Όπως αναφέρει το Αθηναϊκό και Μακεδονικό Πρακτορείο Ειδήσεων, η Ευρωπαϊκή Επιτροπή αναμένεται να αποφασίσει σύντομα το πώς θα προχωρήσει όσον αφορά το αίτημα ένταξης που υπέβαλε το Κίεβο αμέσως μετά την εισβολή της Ρωσίας στην ουκρανική επικράτεια την 24η Φεβρουαρίου. Ο καγκελάριος της Γερμανίας, ο Όλαφ Σολτς, έχει καταστήσει σαφές πως δεν πιστεύει ότι πρέπει να επιταχυνθεί η ενταξιακή διαδικασία στην περίπτωση της Ουκρανίας. Μολονότι άλλες χώρες μέλη της ΕΕ υποστηρίζουν σθεναρά το αίτημα του Κιέβου, το Βερολίνο παραμένει διστακτικό. Ο κ. Ζελένσκι έστειλε τον υπουργό Επικοινωνιών και Ανάπτυξης των Περιφερειών Ολεξίι Τσερνίσοφ στη Γερμανία σε ρόλο ειδικού απεσταλμένου, για να πιέσει τη γερμανική κυβέρνηση. Το Κίεβο ευελπιστεί ότι οι 27 θα χορηγήσουν καθεστώς υποψήφιας προς ένταξη χώρας στην Ουκρανία στη Σύνοδο Κορυφής της 23ης και 24ης Ιουνίου. «Η Ευρωπαϊκή Ένωση πρέπει να αγκαλιάσει την Ουκρανία», είπε ο κ. Τσερνίσοφ ενόψει των επαφών του στο Βερολίνο, πρόσθεσε πάντως πως δεν υποστηρίζει πως η χώρα του πρέπει να έχει προτιμησιακή μεταχείριση. «Δεν περιμένουμε ένταξη από την πίσω πόρτα, ούτε περιμένουμε εσπευσμένη διαδικασία για την Ουκρανία», είπε, προσθέτοντας ότι το Κίεβο δεν ενδιαφέρεται για καμία άλλη μορφή σύνδεσης με την ΕΕ πέρα από την πλήρη ένταξη, ιδέα που έχει ρίξει στο τραπέζι ο γάλλος πρόεδρος Εμανουέλ Μακρόν. «Δεν σχεδιάζουμε να εξετάσουμε καμία άλλη μορφή» σύνδεσης σήμερα, επέμεινε ο απεσταλμένος του κ. Ζελένσκι. Ακολουθήστε το News247.gr στο Google News και μάθετε πρώτοι όλες τις ειδήσεις	news247
18	Ουκρανία: Νέο πακέτο στρατιωτικής βοήθειας από τη Βρετανία κατόπιν επικοινωνίας Ζελένσκι - Τζόνσον	Νέο πακέτο στρατιωτικής βοήθειας θα σταλεί από τη Βρετανία στην Ουκρανία, όπως έκανε γνωστό ο Βολοντίμιρ Ζελένσκι, κατόπιν τηλεφωνικής επικοινωνίας του με τον Μπόρις Τζόνσον.	                        ΚΟΣΜΟΣ	Βολοντίμιρ Ζελένσκι και Μπόρις Τζόνσον	https://www.news247.gr/img/5418/9656659/186000/w660/660/johnson-zelenski.jpg	2022-06-07 00:41	"Ο ουκρανός πρόεδρος Βολοντίμιρ Ζελένσκι δήλωσε σήμερα ότι ο βρετανός πρωθυπουργός Μπόρις Τζόνσον επιβεβαίωσε ένα νέο πακέτο βρετανικής στρατιωτικής βοήθειας στην Ουκρανία στη διάρκεια τηλεφωνικής συνομιλίας μεταξύ των δύο ηγετών. Ο Ζελένσκι πρόσθεσε ότι μαζί με τον Τζόνσον ""αναζητούν τρόπους για να αποφύγουν την επισιτιστική κρίση και να άρουν τον εγκλωβισμό των λιμανιών της Ουκρανίας"", αναφερόμενος στον ναυτικό αποκλεισμό της Ουκρανίας από την Ρωσία, εξαιτίας του οποίου η χώρα δεν είναι σε θέση να εξάγει το μεγαλύτερο μέρος των γεωργικών προϊόντων της. Ουκρανία: Η Βρετανία στέλνει εκτοξευτήρες πολλαπλών ρουκετών M270 Η Βρετανία θα προμηθεύσει την Ουκρανία με εκτοξευτήρες πολλαπλών ρουκετών που έχουν βεληνεκές 80 χιλιομέτρων για να τη βοηθήσει να αντιμετωπίσει τη ρωσική επίθεση, ανακοίνωσε το υπουργείο Άμυνας στο Λονδίνο, ακολουθώντας τα βήματα των ΗΠΑ. Τα συστήματα M270 MLRS θα επιτρέψουν «να αυξηθούν σημαντικά οι δυνατότητες των ουκρανικών δυνάμεων», διαβεβαίωσε το υπουργείο σε ανακοίνωση Τύπου που δημοσιοποίησε. Η απόφαση ελήφθη σε «στενό συντονισμό» με τις ΗΠΑ, που ανακοίνωσαν ότι στέλνουν πιο προηγμένα συστήματα του είδους, τύπου HIMARS, με βεληνεκές επίσης 80 χιλιομέτρων. Οι Ουκρανοί ζητούσαν εδώ και κάποιο καιρό να τους σταλούν εκτοξευτήρες πολλαπλών ρουκετών που θα τους επιτρέπουν να πλήττουν σε μεγαλύτερο βάθος ρωσικές θέσεις κρατώντας τις συστοιχίες τους πιο μακριά από τα μέτωπα. Για να αποτραπεί το ενδεχόμενο οι ΗΠΑ να θεωρηθούν πως εμπλέκονται πλέον στη σύρραξη, ο αμερικανός πρόεδρος Τζο Μπάιντεν απέκλεισε πάντως την παράδοση στην Ουκρανία εκτοξευτήρες ρουκετών με μεγαλύτερη εμβέλεια, που θα μπορούσαν να πλήξουν τη Ρωσία, παρά τις επανειλημμένες εκκλήσεις του Κιέβου. Ο ρώσος πρόεδρος Βλαντίμιρ Πούτιν προειδοποίησε την Κυριακή ότι η Μόσχα θα πλήξει νέους στόχους εάν οι Δυτικοί στείλουν πυραύλους μεγάλης εμβέλειας, κρίνοντας ότι σκοπός των τρεχουσών προμηθειών όπλων, που τόνισε πως δεν περιλαμβάνουν «κάτι καινούργιο», είναι να «παραταθεί ο πόλεμος». «Αν η διεθνής κοινότητα συνεχίσει την υποστήριξή της η Ουκρανία μπορεί να νικήσει» στον πόλεμο, έκρινε από την πλευρά του ο βρετανός υπουργός Άμυνας Μπεν Ουάλας. «Η τακτική της Ρωσίας αλλάζει και η υποστήριξή μας πρέπει να αλλάξει επίσης», πρόσθεσε, τονίζοντας πως τα όπλα που θα σταλούν θα επιτρέψουν στους Ουκρανούς να «προστατεύονται καλύτερα από τη βάρβαρη καταφυγή σε πυροβολικό μεγάλης εμβέλειας που οι δυνάμεις του Πούτιν χρησιμοποιούν χωρίς διάκριση για να ισοπεδώνουν πόλεις». Η στρατιωτική υποστήριξη της Βρετανίας στην Ουκρανία, με βάση όσα είναι γνωστά ως αυτό το στάδιο, έχει αξία μεγαλύτερη από 750 εκατ. λίρες στερλίνες (874 εκατ. ευρώ). Ακολουθήστε το News247.gr στο Google News και μάθετε πρώτοι όλες τις ειδήσεις"	news247
19	Bloomberg: Συμφωνία Τουρκίας - Ρωσίας για εξαγωγές σιτηρών από την Ουκρανία	Σε προσωρινή συμφωνία για εξαγωγές σιτηρών μέσω της Μαύρης Θάλασσας κατέληξαν Ρωσία και Τουρκία, σύμφωνα με το Bloomberg. Επιφυλάξεις απο το Κίεβο. 	                        ΚΟΣΜΟΣ	Bloomberg: Συμφωνία Τουρκίας - Ρωσίας για εξαγωγές σιτηρών από την Ουκρανία	https://www.news247.gr/img/1245/9656883/047000/w660/660/mariupol.jpg	2022-06-06 19:13	Η Τουρκία και η Ρωσία κατέληξαν σε μια προσωρινή συμφωνία για την επανέναρξη των μεταφορών αγροτικών προϊόντων της Ουκρανίας από ένα βασικό λιμάνι της Μαύρης Θάλασσας, αλλά το Κίεβο παραμένει επιφυλακτικό απέναντι στην προτεινόμενη συμφωνία. Στην εν λόγω προσωρινή συμφωνία αναφέρεται το Bloomberg επικαλούμενο άτομα που γνωρίζουν τις συζητήσεις που έχουν γίνει για το ζήτημα αυτό. Σύμφωνα με το Bloomberg η συμφωνία προβλέπει την αποναρκοθέτηση της θαλάσσιας περιοχής της Οδησσού και επιτρέπει την ασφαλή διέλευση των πλοίων μέσω της Μάυρης Θάλασσας υπό την αιγίδα του ΟΗΕ. Η Ουκρανία , σύμφωνα με τις πηγές του Bloomberg, δεν έχει ακόμη υποστηρίξει το σχέδιο, ανησυχώντας ότι η κατάργηση της άμυνας θα μπορούσε να αφήσει το ζωτικής σημασίας λιμάνι ανοιχτό σε ρωσική επίθεση. Η Ρωσία απαιτεί να της δοθεί η δυνατότητα να πραγματοποιεί έλεγχους στα εμπορικά πλοία για να διαπιστώνει αν μεταφέρονται όπλα, όρο με τον οποίο η Ουκρανία δεν συμφωνεί. Το σχέδιο αναμένεται να συζητήσει την Τετάρτη στην Άγκυρα ο Ρώσος υπουργός Εξωτερικών Σεργκέι Λαβρόφ, αλλά είναι ασαφές αν η Ουκρανία θα στείλει εκπρόσωπο. Νωρίτερα, ο  Ουκρανός πρόεδρος Βολοντίμιρ Ζελένσκι δήλωσε ότι ενδέχεται έως και 75 εκατομμύρια τόνοι σιτηρών να παραμείνουν εγκλωβισμένα στην Ουκρανία μέχρι το ερχόμενο φθινόπωρο, προσθέτοντας ότι το Κίεβο θέλει αντιπλοϊκά όπλα που θα μπορούσαν να εξασφαλίσουν την ασφαλή διέλευση των εξαγωγών του. Η Ουκρανία, τόνισε ο Ζελένσκι σε μια ενημέρωση δημοσιογράφων στο Κίεβο, έχει συζητήσει με τη Βρετανία και την Τουρκία την ιδέα του Πολεμικού Ναυτικού μιας τρίτης χώρας που θα εγγυάται τη διέλευση των ουκρανικών εξαγωγών σιτηρών μέσω της Μαύρης Θάλασσας. Ωστόσο, η ισχυρότερη εγγύηση για την ασφαλή τους διέλευση θα ήταν τα ουκρανικά όπλα, είπε σε δημοσιογράφους. Ακολουθήστε το News247.gr στο Google News και μάθετε πρώτοι όλες τις ειδήσεις	news247
20	"100 ημέρες πολέμου στην Ουκρανία - Ζελένσκι: ""Η νίκη θα είναι δική μας"""	"Το ηθικό των Ουκρανών ευελπιστεί να τονώσει ο πρόεδρος Ζελένσκι μέσα από ένα βίντεο 36 δευτερολέπτων την 100ή ημέρα από την εισβολή της Ρωσίας στη χώρα του. ""Οι εκπρόσωποι του κράτους υπερασπίζονται την Ουκρανία εδώ και εκατό ημέρες""."	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/1691/9653913/983000/w660/660/zelenski.jpg	2022-06-03 16:52	"""Η νίκη θα είναι δική μας"", δήλωσε ο Ουκρανός πρόεδρος Βολοντίμιρ Ζελένσκι σε σύντομο βίντεο που ανήρτησε στο Instagram σήμερα, 100ή ημέρα από την εισβολή της Ρωσίας στη χώρα του. ""Οι εκπρόσωποι του κράτους βρίσκονται εδώ, υπερασπίζονται την Ουκρανία εδώ και εκατό ημέρες"", σημείωσε ο Ζελένσκι σε αυτό το βίντεο που διαρκεί 36 δευτερόλεπτα και έχει μαγνητοσκοπηθεί μπροστά από το προεδρικό μέγαρο στο Κίεβο. Στο πλευρό του Ζελένσκι βρίσκονται ο πρωθυπουργός του Ντένις Σμιγκάλ και ο επικεφαλής του κόμματός του Νταβίντ Αραχαμία. Την 25η Φεβρουαρίου, μία ημέρα με την εισβολή των ρωσικών δυνάμεων στην Ουκρανία, ο Ζελένσκι είχε γυρίσει ένα παρόμοιο βίντεο, στο ίδιο σημείο, για να καθησυχάσει τους Ουκρανούς. ""Είμαστε όλοι εδώ, οι στρατιωτικοί μας είναι εδώ, οι πολίτες, η κοινωνία, είμαστε όλοι εδώ για να υπερασπιστούμε την ανεξαρτησία μας, το κράτος μας"", δήλωσε τότε. Σε ανακοίνωσή του, το υπουργείο Εξωτερικών της Ουκρανίας επανέλαβε ότι ""η σταθερή στήριξη στην Ουκρανία πρέπει να συνεχιστεί"" εκ μέρους της διεθνούς κοινότητας και ιδίως με την ενίσχυση των οικονομικών κυρώσεων σε βάρος της Μόσχας. ""Η βοήθεια προς το κράτος μας είναι σήμερα η καλύτερη επένδυση για την ειρήνη και τη βιώσιμη ανάπτυξη όλης της ανθρωπότητας"", αναφέρεται στην ανακοίνωση που αναρτήθηκε στον ιστότοπο του υπουργείου. Ο Βολοντίμιρ Κλίτσκο, ο πρώην πυγμάχος και δίδυμος αδελφός του δημάρχου του Κιέβου, του Βιτάλι, κατήγγειλε από την πλευρά του τη ""γενοκτονία"" των Ουκρανών από τους Ρώσους στρατιώτες. ""Δεν θέλουμε άλλες 100 ημέρες πολέμου. Τίποτα δεν θα φέρει πίσω τους νεκρούς μας, ούτε θα επανορθώσει τις ψυχές και τα σώματα των τραυματιών"", ανέφερε σε ένα βίντεο που ανάρτησε στο διαδίκτυο, καλώντας τον κόσμο να κηρύξει ""πόλεμο στον πόλεμο"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
21	"100 μέρες πολέμου στην Ουκρανία - Ζελένσκι: ""Η Ρωσία κατέχει το 20% της χώρας"""	Για 100η ημέρα μαίνονται οι μάχες στην Ουκρανία, με τον Βολοντίμιρ Ζελένσκι να παραδέχεται πως το ένα πέμπτο της χώρας βρίσκεται στα χέρια των ρωσικών δυνάμεων. Η Μόσχα κατηγορεί το Κίεβο για παρεμπόδιση απομάκρυνσης των αμάχων.	                        ΚΟΣΜΟΣ	Τα συντρίμμια του πολέμου στην Ουκρανία	https://www.news247.gr/img/9136/9653226/514000/w660/660/oukraniaa.jpg	2022-06-03 07:56	Οι μάχες συνεχίζουν να μαίνονται στην Ουκρανία, ειδικά στο ανατολικό της τμήμα, καθώς ξημερώνει η εκατοστή ημέρα του πολέμου, με το Κίεβο να παραδέχεται πως τα ρωσικά στρατεύματα έχουν κυριεύσει το ένα πέμπτο της ουκρανικής επικράτειας αφότου εισέβαλαν σε αυτήν, την 24η Φεβρουαρίου. «Το 20% της επικράτειάς μας βρίσκεται υπό τον έλεγχο των δυνάμεων κατοχής», είπε χθες Πέμπτη ο ουκρανός πρόεδρος Βολοντίμιρ Ζελένσκι, απευθυνόμενος στα μέλη του κοινοβουλίου του Λουξεμβούργου, διευκρινίζοντας πως πρόκειται για 125.000 τετραγωνικά χιλιόμετρα. Η έκταση αυτή «είναι μεγαλύτερη από όλη την Μπενελούξ», πρόσθεσε ο κ. Ζελένσκι, χρησιμοποιώντας τον γεωγραφικό όρο που αναφέρεται στο Βέλγιο, την Ολλανδία και στο Λουξεμβούργο. Είπε ακόμη ότι οι γραμμές επαφής των αντιμαχόμενων πλευρών έχουν μήκος μεγαλύτερο από 1.000 χιλιόμετρα. Οι ρωσικές δυνάμεις κυρίευσαν κάπου 3.260 κοινότητες, πολλές από τις οποίες κατόπιν απελευθερώθηκαν, συνέχισε. Ο ουκρανικός στρατός, είπε, είναι αποφασισμένος να αποτρέψει την πτώση της Σεβεροντονιέτσκ, της προσωρινής πρωτεύουσας της περιφέρειας Λουγκάνσκ, όπου μαίνονται μάχες εδώ και μέρες και όπου οι ρωσικές δυνάμεις και οι φιλορώσοι αυτονομιστές φαίνεται πως έχουν πάρει το πλεονέκτημα. «Η κατάσταση είναι δύσκολη, αλλά καλύτερη από χθες. Και παραμένει υπό έλεγχο», διαβεβαίωσε ο υπαρχηγός του ουκρανικού γενικού επιτελείου, ο Ολεξίι Χρόμοφ, μιλώντας σε δημοσιογράφους στο Κίεβο. Θρίλερ με τους εγκλωβισμένους άμαχους Τόσο ουκρανικές όσο και ρωσικές πηγές λένε πως περίπου 800 άμαχοι έχουν βρει καταφύγιο στα υπόγεια χημικού εργοστασίου στη Σεβεροντονιέτσκ. Πρόκειται «για ντόπιους που τους ζητήθηκε να φύγουν, αλλά αρνήθηκαν», κι ανάμεσά τους είναι «παιδιά, όχι πάρα πολλά πάντως», είπε ο ουκρανός κυβερνήτης της Λουγκάνσκ, ο Σερχίι Χαϊντάι, στο αμερικανικό τηλεοπτικό δίκτυο CNN. Το εργοστάσιο υπερασπίζονται ουκρανοί στρατιωτικοί, εν μέσω προέλασης των ρωσικών και των φιλορωσικών δυνάμεων σε άλλους τομείς της πόλης. Εκπρόσωπος των φιλορώσων αυτονομιστών κατηγόρησε τις ουκρανικές δυνάμεις ότι εμποδίζουν τους άμαχους να φύγουν από το εργοστάσιο, σύμφωνα με το ρωσικό πρακτορείο ειδήσεων TASS. Η κατάληψη της Σεβεροντονιέτσκ θα αποτελούσε σημαντικό ορόσημο για τη Ρωσία, που έχει σκοπό να κυριεύσει ολόκληρη τη λεκάνη του Ντονμπάς, όπως αποκαλείται η ανατολική Ουκρανία, περιοχή με αξιόλογη βιομηχανική βάση. Σε άλλες περιοχές της Ουκρανίας, τέσσερις ρωσικοί πύραυλοι Κρουζ έπληξαν σιδηροδρομικές υποδομές κοντά στη Λβιβ (δυτικά), με αποτέλεσμα να τραυματιστούν πέντε άνθρωποι. Στο λιμάνι της Οδησσού (νότια) ακούστηκαν εκρήξεις χθες νωρίς το πρωί, αλλά οι αρχές δεν ανακοίνωσαν τίποτε περισσότερο. Στην Κρασνοπίλια (βόρεια), τρεις άνθρωποι τραυματίστηκαν όταν ρουκέτες έπληξαν πολυκατοικία. Ενώ ο Γενικός Γραμματέας του NATO Γενς Στόλτενμπεργκ προειδοποιεί ότι η ένοπλη σύρραξη στην Ουκρανία οδεύει να μετατραπεί σε μακρόχρονο «πόλεμο φθοράς», ο ουκρανός πρόεδρος Ζελένσκι τόνισε χθες στην ομιλία του στο λουξεμβουργιανό κοινοβούλιο ότι η χώρα του θεωρεί εαυτόν ήδη «μέλος» της Ευρωπαϊκής Ένωσης. Πρόσθεσε, προφανώς αναφερόμενος –χωρίς να προφέρει το όνομά του– στον ρώσο πρόεδρο Βλαντίμιρ Πούτιν, ότι «πρέπει να εμποδίσετε αυτόν τον άνθρωπο να καταστρέψει τις ευρωπαϊκές αξίες», προσθέτοντας ότι «εάν δεν μπορέσουμε να τον σταματήσουμε μαζί, θα έρθουν μαύρες ώρες, όπως αυτές που ζήσαμε στον Β΄ Παγκόσμιο Πόλεμο». Οι ΗΠΑ, που αυτή την εβδομάδα έκαναν γνωστό πως στέλνουν στην Ουκρανία βαριά όπλα, συμπεριλαμβανομένων προηγμένων εκτοξευτήρων πολλαπλών ρουκετών HIMARS, ανακοίνωσαν χθες κι άλλες κυρώσεις, σε βάρος ιδίως Ρώσων ολιγαρχών και κυβερνητικών αξιωματούχων, όπως ο δισεκατομμυριούχος Αλεξέι Μορντασόφ ή η εκπρόσωπος του ρωσικού υπουργείου Εξωτερικών Μαρία Ζαχάροβα. Η κυβέρνηση των ΗΠΑ έβαλε επίσης στο στόχαστρο την εταιρεία Imperial Yachts, με έδρα το Μονακό, η οποία ειδικεύεται στις αγοραπωλησίες θαλαμηγών και φέρεται να έχει στενές σχέσεις με τον Ρώσο πρόεδρο Πούτιν. Ακολουθήστε το News247.gr στο Google News και μάθετε πρώτοι όλες τις ειδήσεις	news247
22	Ρωσία: Εγγυάται ασφαλή διάπλου της Μαύρης Θάλασσας στα πλοία με σιτηρά	Στον απόηχο των δηλώσεων Ζελένσκι για κατοχή του 1/5 της Ουκρανίας από τη Ρωσία, η Μόσχα εγγυάται τον ασφαλή διάπλου της Μαύρης Θάλασσας για τα πλοία που μεταφέρουν σιτηρά. Σε εθνικοποιήσεις στη Ζαπορίζια προχωρά η φιλορωσική διοίκηση.	                        ΚΟΣΜΟΣ	Αποθήκη σιτηρών στην Ουκρανία μετά από βομβαρδισμό	https://www.news247.gr/img/2323/9652926/750000/w660/660/sitira.jpg	2022-06-02 22:24	"Το ρωσικό υπουργείο Άμυνας δήλωσε σήμερα ότι τα πλοία που μεταφέρουν σιτηρά μπορούν να αποπλεύσουν από τα ουκρανικά λιμάνια στη Μαύρη Θάλασσα μέσω «ανθρωπιστικών διαδρόμων» και ότι η Μόσχα είναι έτοιμη να εγγυηθεί την ασφάλειά τους, όπως μεταδίδει το ειδησεογραφικό πρακτορείο Reuters επικαλούμενο το Interfax. Το ρωσικό υπουργείο Άμυνας υπογραμμίζει επίσης ότι η Μόσχα δεν θα εκμεταλλευθεί την ανθρωπιστική κρίση στην Ουκρανία για τους σκοπούς της «ειδικής στρατιωτικής επιχείρησης», όπως αποκαλεί την εισβολή της Ρωσίας στη γειτονική της χώρα. Ζαπορίζια: Εθνικοποιείται η περιουσία του ουκρανικού κράτους Η φιλορωσική διοίκηση στην ελεγχόμενη από τη Μόσχα περιοχή Ζαπορίζια, στη νοτιοανατολική Ουκρανία, ανακοίνωσε σήμερα ότι θέτει υπό τον έλεγχό της κρατικά περιουσιακά στοιχεία, όπως εταιρείες στρατηγικής σημασίας, εδάφη και φυσικούς πόρους που ανήκουν στο ουκρανικό κράτος. «Η απελευθερωμένη περιοχή της Ζαπορίζια εθνικοποιεί τις ιδιοκτησίες του ουκρανικού κράτους. Το εν λόγω διάταγμα υπέγραψε ο επικεφαλής της στρατιωτικοπολιτικής διοίκησης της περιοχής» ανέφερε μέσω του Telegram ένα από τα μέλη αυτής της διοίκησης, ο Βλαντίμιρ Ρογκόφ. Η Ρωσία κατέλαβε την επαρχία της Χερσώνας τον Μάρτιο και ελέγχει ορισμένα τμήματα της επαρχίας Ζαπορίζια. Σύμφωνα με ρωσικά πρακτορεία, που επικαλούνται τον Αντρέι Τροφίμοφ, τον αναπληρωτή διοικητή της Ζαπορίζια, ο επικεφαλής της στρατιωτικοπολιτικής διοίκησης, ο Εβγκένι Μπαλίτσκι, υπέγραψε το διάταγμα για την εθνικοποίηση των ιδιοκτησιών που ανήκαν στην Ουκρανία μέχρι τις 24 Φεβρουαρίου 2022. Ο Τροφίμοφ είπε ότι το μέτρο αυτό αφορά «οικόπεδα, φυσικούς πόρους, υποδομές των στρατηγικών τομέων της οικονομίας». Δεν διευκρίνισε αν σε αυτές τις υποδομές περιλαμβάνεται και ο πυρηνικός σταθμός της Ζαπορίζια, η μεγαλύτερη μονάδα παραγωγής πυρηνικής ενέργειας στην Ευρώπη, που ελέγχεται από τις ρωσικές δυνάμεις. Οι ουκρανικές δυνάμεις εξακολουθούν να ελέγχουν την ομώνυμη πρωτεύουσα της επαρχίας. Ένας από τους Ρώσους διαπραγματευτές είπε την Τετάρτη ότι το δημοψήφισμα για την προσάρτηση των κατεχόμενων περιοχών στη Ρωσία ενδέχεται να διεξαχθεί τον Ιούλιο. Ζελένσκι: Αυτή τη στιγμή η κατάσταση στο πεδίο της μάχης μπορεί να αλλάξει την τροπή του πολέμου Αυτή τη στιγμή η κατάσταση στο πεδίο της μάχης στην Ουκρανία είναι τέτοια που μπορεί να αλλάξει την τροπή του πολέμου στην αντιπαράθεση με την Ρωσική Ομοσπονδία, δήλωσε ο Ουκρανός πρόεδρος Βολοντίμιρ Ζελένσκι στο διεθνές φόρουμ για ζητήματα ασφαλείας GLOBSEC που διεξάγεται στην Μπρατισλάβα και κάλεσε την διεθνή κοινότητα να αυξήσει τις αποστολές όπλων, μεταδίδει το ουκρανικό ειδησεογραφικό πρακτορείο Ukrinform. «Ακριβώς στο πεδίο της μάχης, κρίνεται το αν θα διατηρηθεί η ελευθερία στην Ευρώπη για όλους του λαούς χωρίς εξαίρεση. Αυτή τη στιγμή συγκεκριμένα στο πεδίο της μάχης στην Ουκρανία, η κατάσταση η οποία μπορεί να αλλάξει την τροπή στην αντιπαράθεση. Αυτή τη στιγμή συγκεκριμένα, αυτές τις μέρες, όταν η Ρωσία χάνει στον πόλεμο κατά της Ουκρανίας, η ελευθερία των Ευρωπαίων θα βγει νικητής για πολλές δεκαετίες», δήλωσε ο Ζελένσκι.  Ο Ζελένσκι ζήτησε από τους διεθνείς εταίρους, να υποστηρίξουν την Ουκρανία ακόμη πιο ενεργά, με όπλα, οικονομικά και πολιτικά. «Είμαστε ευγνώμονες για την βοήθεια που λαμβάνουμε, στον καθένα και σε κάθε μια που μας βοηθάει. Αλλά η αποστολές όπλων πρέπει να αυξηθούν». Νέες κυρώσεις των ΗΠΑ στη Ρωσία Η κυβέρνηση Μπάιντεν εξέδωσε σήμερα μια σειρά από νέες κυρώσεις με στόχο την τιμωρία της Ρωσίας για την εισβολή της στην Ουκρανία, οι οποίες στοχοποιούν πολλά πολυτελή γιοτ που σχετίζονται με τον Ρώσο πρόεδρο Βλαντίμιρ Πούτιν, έναν ολιγάρχη που ηγείται μια μεγάλης μονάδας παραγωγής χάλυβα και έναν τσελίστα που η Ουάσινγκτον λέει ότι λειτουργεί ως μεσάζων για τον Ρώσο ηγέτη. Οι Ηνωμένες Πολιτείες και άλλες δυτικές χώρες έχουν επιβάλει άνευ προηγουμένου κυρώσεις στην οικονομία της Ρωσίας μετά την εισβολή της 24ης Φεβρουαρίου και η Ουάσινγκτον έχει δεσμευτεί να λάβει περισσότερα μέτρα όσο συνεχίζεται ο πόλεμος. Στην ομιλία του ενώπιον των μελών του Κογκρέσου για την Κατάσταση της Ένωσης τον Μάρτιο, ο πρόεδρος Τζο Μπάιντεν είχε δηλώσει ότι οι Ηνωμένες Πολιτείες θα εργαστούν για την κατάσχεση γιοτ, πολυτελών κατοικιών και ιδιωτικών αεροσκαφών πλούσιων Ρώσων που έχουν δεσμούς με τον Πούτιν. Το υπουργείο Οικονομικών των ΗΠΑ εντόπισε σήμερα δύο πλοία, το Graceful με σημαία Ρωσίας και το Olympia με σημαία νησιών Κέιμαν το ιδιοκτησιακό καθεστών των οποίων έχει σχέση με τον Πούτιν. Ο Ρώσος πρόεδρος, ο οποίος μπήκε στην αμερικανική μαύρη λίστα μια ημέρα μετά την εισβολή του στην Ουκρανία στις 24 Φεβρουαρίου, έχει πραγμαοτποιήσει πέρυσι, πολυάριθμα ταξίδια με τα γιοτ, συμπεριλαμβανομένου ενός στη Μαύρη Θάλασσα με τον Λευκορώσο πρόεδρο Αλεξάντερ Λουκασέντο, ανέφερε το αμερικανικό υπουργείο Οικονομικών. Στοχοποίησε επίσης δύο άλλα γιοτ, το Shellest και το Nega, τα οποία όπως τόνισε το υπουργείο Οικονομικών των ΗΠΑ, χρησιμοποιούνταν από τον Πούτιν και ανήκαν σε μια ρωσική εταιρεία που υπόκειται σε κυρώσεις. Επιπλέον οι αμερικανικές κυρώσεις περιλαμβάνουν την Imperial Yachts, μια χρηματομεσιτική εταιρεία με έδρα το Μονακό που επιτρέπει σε ιδιοκτήτες θαλαμηγών, συμπεριλαμβανομένων Ρώσων ολιγαρχών, να ναυλώνουν τα σκάφη τους όταν δεν τα χρησιμοποιούν, καθώς και μια αεροπορική εταιρεία που το υπουργείο Οικονομικών των ΗΠΑ ανέφερε ότι συμμετείχε σε ένα σχέδιο μεταφοράς αεροσκαφών σε υπεράκτια εταιρεία για αποφυγή κυρώσεων. Η αμερικανική κυβέρνηση πρόσθεσε επίσης στον κατάλογο των κυρώσεων τον Σεργκέι Πάβλοβιτς Ρολντούγκιν, τσελίστα και μαέστρο, στον οποίο έχουν ήδη επιβληθεί κυρώσεις από την Ευρωπαϊκή Ένωση για τους δεσμούς του με τον Πούτιν, λέγοντας ότι ο Ρολντούγκιν είναι «μέρος ενός συστήματος που διαχειρίζεται τον υπεράκτιο πλούτο του προέδρου Πούτιν». Το αμερικανικό διάταγμα παγώνει τα περιουσιακά στοιχεία του Ρολντούγκιν στις ΗΠΑ και απαγορεύει σε Αμερικανούς να συναλλάσσονται μαζί του. Ο Πούτιν το 2016 υπερασπίστηκε τον Ρολντούγκιν αφού το όνομά του συμπεριλαμβανόταν στις διαρροές των ""Panama Papers"", αρνούμενος ότι υπήρχε οτιδήποτε διεφθαρμένο σχετικά με τη συμμετοχή του φίλου του σε υπεράκτιες εταιρείες. Το Στέιτ Ντιπάρτμεντ επέβαλε επίσης κυρώσεις σε πέντε Ρώσους ολιγάρχες και μέλη της ρωσικής ελίτ, συμπεριλαμβανομένου του Αλεξέι Μορντασόφ, ενός από τους πλουσιότερους ανθρώπους της Ρωσίας. Τα μέτρα θέτουν στη μαύρη λίστα τον Μορντασόφ, τα μέλη της οικογένειάς του και τις εταιρείες του, συμπεριλαμβανομένης της Severstal, που είναι μεγάλος παραγωγός χάλυβα, και του χρυσωρυχείου Nord Gold. Το Στέιτ Ντιπάρτμεντ επέβαλε επίσης κυρώσεις στην εκπρόσωπο του ρωσικού υπουργείου Εξωτερικών, Μαρία Ζαχάροβα. «Οι Ηνωμένες Πολιτείες θα συνεχίσουν να στηρίζουν τον λαό της Ουκρανίας ενώ παράλληλα προωθούν την λογοδοσία του προέδρου Πούτιν και αυτών που επιτρέπουν τη ρωσική επιθετικότητα», δήλωσε ο υπουργός Εξωτερικών Άντονι Μπλίνκεν σε ανακοίνωσή του. Το υπουργείο Εμπορίου πρόσθεσε επίσης 71 τοποθεσίες στη Ρωσία και τη Λευκορωσία στον κατάλογο οντοτήτων, σε μια κίνηση που αποσκοπεί στον περιορισμό της πρόσβασης του ρωσικού στρατού στην τεχνολογία, ανέφερε ο Λευκός Οίκος. Μια εταιρεία που περιλαμβάνεται στη λίστα οντοτήτων αντιμετωπίζει σαρωτικούς περιορισμούς στις αποστολές στη Ρωσία τόσο αμερικανικών όσο και ξένων προϊόντων, τεχνολογίας και λογισμικού, εάν παράγονται με εξοπλισμό, τεχνολογία ή λογισμικό των ΗΠΑ. Μολδαβία: Απαγορεύει τη μετάδοση ρωσικών ειδησεογραφικών εκπομπών σε ραδιόφωνο και τηλεόραση Το κοινοβούλιο της Μολδαβίας υιοθέτησε σήμερα νόμο που απαγορεύει τη μετάδοση ρωσικών ειδησεογραφικών εκπομπών στη χώρα αυτή, όπου οι διαφωνίες μεταξύ φιλοδυτικών και φιλορώσων οξύνθηκαν με τη σύγκρουση στην Ουκρανία. Σύμφωνα με τον νόμο αυτό για την ""ασφάλεια της πληροφορίας"", απαγορεύεται η ""αναμετάδοση στο ραδιόφωνο και την τηλεόραση ενημερωτικών, στρατιωτικών, πολιτικών εκπομπών, καθώς και αναλύσεων από χώρες που δεν έχουν κυρώσει την Ευρωπαϊκή Σύμβαση για τη Διασυνοριακή Τηλεόραση"". Επίσης, το 50% των ξένων εκπομπών που μεταδίδονται στην τηλεόραση πρέπει να προέρχονται από την Ευρωπαϊκή Ένωση, τις ΗΠΑ ή τους υπογράφοντες αυτή την ευρωπαϊκή σύμβαση. Συγκεκριμένα, τα μολδαβικά τηλεοπτικά δίκτυα δεν θα μπορούν πλέον να μεταδίδουν παρά μόνο ρωσικές ταινίες, σειρές, μουσικές ή ψυχαγωγικές εκπομπές. Στην πράξη, η απαγόρευση της μετάδοσης ειδησεογραφικών εκπομπών - η οποία είχε ήδη εφαρμοστεί το 2017 και στη συνέχεια ακυρώθηκε το 2020 - είναι σε ισχύ από την έναρξη της ρωσικής εισβολής στην Ουκρανία. Απέναντι στην εισβολή αυτή, η Μολδαβία, χώρα της οποίας οι κάτοικοι μιλούν ως επί το πλείστον ρουμανικά αλλά έχει ισχυρή ρωσόφωνη μειονότητα, δείχνει αποφασιστική υποστήριξη στο Κίεβο. Η Μολδαβία δέχεται πρόσφυγες του πολέμου, κατέθεσε αίτηση ένταξης στην ΕΕ και έλαβε την ευρωπαϊκή υπόσχεση για μεγάλη αύξηση της στρατιωτικής βοήθειας. Η Μολδαβία, μέρος της οποίας είναι η Υπερδνειστερία, φιλορωσικό αυτονομιστικό έδαφος στα σύνορα με την Ουκρανία, φοβάται ότι η Μόσχα μπορεί να την διαλέξει ως στόχο, κυρίως όταν η αποσχιστική περιοχή είπε ότι έγινε στόχος τον Απρίλιο πυρών προερχόμενων από την Ουκρανία. Οι ρωσικές αρχές, επίσης, έχουν εκφράσει πολύ έντονη κριτική στο Κισινάου. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
23	"Ουκρανία: Στα ""χέρια"" των ρωσικών δυνάμεων το μεγαλύτερο μέρος του Σεβεροντονιέτσκ"	Συνεχίζονται οι μάχες στην ανατολική Ουκρανία, με την πόλη Σεβεροντονιέτσκ να ελέγχεται ως επί το πλείστον από τις ρωσικές δυνάμεις. Αναφορές από τον Ζελένσκι για έως και 100 νεκρούς Ουκρανούς στρατιώτες την ημέρα.	                        ΚΟΣΜΟΣ	Βομβαρδισμοί στην Ουκρανία	https://www.news247.gr/img/4082/9651897/627000/w660/660/oukrania.jpg	2022-06-02 07:51	"Η 100η ημέρα του πολέμου στην Ουκρανία ""βρίσκει"" τις ρωσικές δυνάμεις να ελέγχουν πλέον περισσότερα από τα δύο τρίτα της βασικής πόλης Σεβεροντονιέτσκ, ανατολικά της χώρας, καθώς ο πρόεδρος της Ουκρανίας, Βολοντίμιρ Ζελένσκι, παραδέχτηκε ότι οι δυνάμεις του Κιέβου υφίστανται έως και 100 θανάτους και 500 τραυματίες κάθε μέρα. Με τις σφοδρές οδομαχίες στο Σεβεροντονιέτσκ, δυτικοί αξιωματούχοι πρότειναν ότι η πόλη του Sloviansk ήταν ο πιθανός επόμενος στόχος για μια ρωσική προέλαση που σημείωσε ""κέρδη"" τις τελευταίες δύο εβδομάδες, ακόμη και όταν η κυβέρνηση Μπάιντεν ανακοίνωσε ότι έστελνε προηγμένα συστήματα πυραύλων σε Κίεβο. Επιβεβαιώνοντας τις τελευταίες κατακτήσεις στο Σεβεροντονιέτσκ, μια στρατηγικής σημασίας πόλη στα ανατολικά της Ουκρανίας, ο περιφερειακός κυβερνήτης του Λουγκάνσκ, Serhiy Haidai, δήλωσε την Τετάρτη ότι η Ρωσία ελέγχει το 70% της πόλης. ""Δυστυχώς, σήμερα, τα ρωσικά στρατεύματα ελέγχουν το μεγαλύτερο μέρος της πόλης. Κάποια ουκρανικά στρατεύματα έχουν υποχωρήσει σε πιο συμφέρουσες, προετοιμασμένες θέσεις"", ανέφερε ο Haidai. Ο Haidai είπε επίσης ότι ""αρκετοί"" άμαχοι βρίσκονταν καταφύγιο σε καταφύγια βομβών της σοβιετικής εποχής κάτω από ένα χημικό εργοστάσιο στην πόλη, αν και είπε ότι το συγκρότημα δεν είναι πιθανό να γίνει τόπος παρατεταμένης πολιορκίας παρόμοιας με αυτή του εργοστασίου χάλυβα Αζοφστάλ στη Μαριούπολη. Η Ρωσία ξεκινά στρατιωτικές ασκήσεις με πυρηνικούς πυραύλους Yars Το ρωσικό υπουργείο Άμυνας ανακοίνωσε χθες (01/06) την έναρξη στρατιωτικών ασκήσεων των λεγόμενων ""Στρατηγικών Πυραυλικών Δυνάμεων"", δηλαδή των πυρηνικών πυραύλων του. Όπως μεταδίδει το BBC, οι ασκήσεις περιλαμβάνουν τους διηπειρωτικούς βαλλιστικούς πυραύλους Yars, οι οποίοι αποτελούν τη νέα γενιά πυραύλων που δοκιμάστηκε για πρώτη φορά το 2007. Σημειώνεται πως το Yars είναι ακρωνύμιο του ""Yadernaya Raketa Sderzhivaniya"", δηλαδή ""Πυρηνικός Πύραυλος Αποτροπής"". Ο ρωσικός στρατός αναφέρει ότι στις ασκήσεις, οι οποίες πραγματοποιούνται στην περιοχή Ιβάνοβο κοντά στη Μόσχα, συμμετέχουν περίπου 1.000 στρατιωτικό προσωπικό και περισσότερα από 100 οχήματα. Σημειώνεται πως δεν θα εκτοξευθούν πύραυλοι, αλλά οι ασκήσεις συνίστανται σε περιπολίες, εγκατάσταση πυραυλικών συστημάτων και προστασία τους από επιθέσεις. Η έναρξη των ασκήσεων ανακοινώθηκε μερικές ώρες αφότου οι ΗΠΑ δήλωσαν ότι θα προμηθεύσουν τους Ουκρανούς με προηγμένα πυραυλικά συστήματα, αν και το δελτίο τύπου του ρωσικού στρατού δεν αναφέρθηκε στις ειδήσεις από την Ουάσιγκτον. Σολτς: Δεν μπορούμε και δεν θέλουμε να αποδεχτούμε τον πόλεμο της Ουκρανίας «Δεν μπορούμε και δεν θέλουμε να αποδεχτούμε ότι στην Ουκρανία εξελίσσεται ένας ανηλεής πόλεμος», δήλωσε ο καγκελάριος Όλαφ Σολτς, τονίζοντας ότι «την αποκλειστική ευθύνη (για τον πόλεμο) φέρει ο Ρώσος πρόεδρος», και διαβεβαιώνοντας εκ νέου για τη στήριξη της Γερμανίας στον αγώνα των Ουκρανών για την υπεράσπιση της χώρας τους. «Είναι πολύ σημαντικό η Ευρωπαϊκή Ένωση να παραμείνει ενωμένη απέναντι στον επιτιθέμενο και να δείξει στη Ρωσία τις συνέπειες των πράξεών της με έξι σκληρά πακέτα κυρώσεων», δήλωσε ο κ. Σολτς στο πλαίσιο της κοινής συνέντευξης Τύπου που παραχώρησε με τον πρωθυπουργό της Κροατίας Αντρέι Πλένκοβιτς και επανέλαβε ότι η Γερμανία θα συνεχίσει να στηρίζει την Ουκρανία οικονομικά, ανθρωπιστικά και στρατιωτικά, παρέχοντας οπλικά συστήματα και πυρομαχικά. Αναφερόμενος στους πρόσφυγες από την Ουκρανία, ο κ. Σολτς έκανε λόγο για άνευ προηγουμένου αλληλεγγύη των ευρωπαϊκών χωρών και στο ίδιο πλαίσιο ευχαρίστησε τον κ. Πλένκοβιτς για τη συμμετοχή της Κροατίας στην υποδοχή των προσφύγων. «Αυτή είναι η ζωντανή αλληλεγγύη της ΕΕ», δήλωσε. Ο κροάτης πρωθυπουργός από την πλευρά του σημείωσε ότι «συμφωνήσαμε στην πολιτική καταδίκη της ρωσικής εισβολής και στο γεγονός ότι αυτές τις 100 ημέρες από την έναρξη του πολέμου είδαμε την ενότητα, την ταχύτητα και την αποφασιστικότητα της ΕΕ, αλλά και ολόκληρου του δυτικού κόσμου, με τις κυρώσεις και την ισχυρή κινητοποίηση στήριξης». Σχετικά με την πρόσφατη απόφαση για εμπάργκο στην εισαγωγή ρωσικού πετρελαίου, ο καγκελάριος κατέστησε σαφές ότι ο στόχος είναι «η μείωση της εξάρτησης από την εισαγόμενη ενέργεια, η διατήρηση των τιμών υπό έλεγχο και η καταπολέμηση της κλιματικής αλλαγής». Σημαντικό σημείο στην ατζέντα των συνομιλιών αποτελεί η ευρωπαϊκή προοπτική των Δυτικών Βαλκανίων, ανέφερε ο Όλαφ Σολτς, επαναλαμβάνοντας ότι είναι προς το συμφέρον όλων η ένταξη των χωρών της περιοχής στην ΕΕ, καθώς θα ενισχύσει την Ένωση και θα σταθεροποιήσει τα Βαλκάνια. Θεωρεί επομένως σημαντικό - «και για την αξιοπιστία της ίδιας της ΕΕ» - να ξεκινήσουν το συντομότερο δυνατόν οι ενταξιακές διαπραγματεύσεις με την Αλβανία και τη Βόρεια Μακεδονία. «Είναι πολύ σημαντικό η εδώ και πολλά χρόνια υπόσχεση μιας ευρωπαϊκής προοπτικής των δυτικών Βαλκανίων, ότι μπορούν να ανήκουν στην ΕΕ, να υλοποιηθεί», πρόσθεσε ο καγκελάριος και σημείωσε ότι στην περίπτωση της «πρόκλησης» στις σχέσεις Βόρειας Μακεδονίας - Βουλγαρίας θα πρέπει να καταστεί εφικτό να γίνει ό,τι και στην περίπτωση της πρόκλησης στις σχέσεις Ελλάδας - Βόρειας Μακεδονίας. «Διακρίνω καλή θέληση και για αυτό είμαι αρκετά αισιόδοξος ότι θα τα καταφέρουμε. Προσπαθούμε να εργαστούμε με όλους τους εμπλεκόμενους, σε όλες τις διαθέσιμα πεδία. Δεν είναι εύκολο, αλλά πιστεύω ότι υπάρχει αρκετή καλή θέληση ώστε να είναι εφικτό», δήλωσε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
24	"Ερντογάν σε Ζελένσκι: ""Κάνουμε ό,τι μπορούμε για να συνεχιστούν οι διαπραγματεύσεις"""	Ο Τούρκος πρόεδρος επικοινώνησε με τον Ουκρανό ομόλογό του, συζητώντας για τη διασφάλιση των εξαγωγών σιτηρών από την Ουκρανία και τον μεσολαβητικό ρόλο της Άγκυρας με στόχο τον τερματισμό του πολέμου.	                        ΚΟΣΜΟΣ	Ρετζέπ Ταγίπ Ερντογάν και Βολοντίμιρ Ζελένσκι	https://www.news247.gr/img/9269/9580232/646000/w660/660/erdogan-zelensky.jpg	2022-05-31 01:22	Για τις εξελίξεις στον πόλεμο της Ουκρανίας, τις διαπραγματεύσεις μεταξύ Κιέβου και Μόσχας και τη σπουδαιότητα της διαμετακόμισης των ουκρανικών σιτηρών, συζήτησαν ο τούρκος πρόεδρος Ρετζέπ Ταγίπ Ερντογάν και ο ουκρανός ομόλογός του Βολοντίμιρ Ζελένσκι σε τηλεφωνική επικοινωνία που είχαν σήμερα. Η Άγκυρα έχει καταβάλει κάθε δυνατή προσπάθεια για να συνεχιστούν οι ειρηνευτικές συνομιλίες μεταξύ της Ουκρανίας και της Ρωσίας και είναι έτοιμη για περαιτέρω ενέργειες, συμπεριλαμβανομένης της διαμεσολάβησης, είπε ο Ερντογάν στον Ζελένσκι, σύμφωνα με ανακοίνωση που εξέδωσε η τουρκική προεδρία. Ο Ερντογάν υπογράμμισε επίσης την ιδιαίτερη σημασία που δίνει η Τουρκία στη δημιουργία ασφαλούς θαλάσσιας οδού για τη διαμετακόμιση των ουκρανικών εξαγωγών σιτηρών. Από την έναρξη της εισβολής στην Ουκρανία, στις 24 Φεβρουαρίου, η Ρωσία διέκοψε τη ροή των ουκρανικών εξαγωγών, μπλοκάροντας τη διαμετακόμιση από τη Μαύρη Θάλασσα. Η διακοπή των εξαγωγών οδήγησε σε αύξηση των τιμών στα τρόφιμα παγκοσμίως και προκάλεσε φόβους για ελλείψεις. Ο Ερντογάν τάχθηκε υπέρ της ιδέας να καταστεί η Κωνσταντινούπολη «κέντρο μηχανισμού παρακολούθησης» για την Ουκρανία, με τη συμμετοχή αντιπροσωπειών από τη Μόσχα, το Κίεβο και τον ΟΗΕ. Οι υπουργοί Εξωτερικών Ρωσίας και Ουκρανίας είχαν συναντηθεί στις 10 Μαρτίου στο περιθώριο του διπλωματικού φόρουμ στην Αττάλεια, ενώ στις 29 Μαρτίου αντιπροσωπείες των δύο χωρών συναντήθηκαν στην Κωνσταντινούπολη. Ακολουθήστε το News247.gr στο Google News και μάθετε πρώτοι όλες τις ειδήσεις	news247
25	"Πόλεμος στην Ουκρανία: Συνεχίζεται το ρωσικό σφυροκόπημα - ""Προτεραιότητά μας το Ντονμπάς"" λέει ο Λαβρόφ"	Κλιμακώνονται οι μάχες σε Ντονμπάς και Σεβεροντονέτσκ. Δυνατές εκρήξεις στο Χάρκοβο λίγες ώρες μετά την επίσκεψη του Βολοντίμιρ Ζελένσκι.	                        ΚΟΣΜΟΣ	Πόλεμος στην Ουκρανία	https://www.news247.gr/img/4701/9647961/829000/w660/660/untitled_2.jpg	2022-05-30 01:00	"Αρκετές δυνατές εκρήξεις ακούστηκαν στην ουκρανική πόλη του Χαρκόβου, μετά από την επίσκεψη του προέδρου Βολοντίμιρ Ζελένσκι. Νωρίτερα έγινε γνωστό ότι ο Ζελένσκι επισκέφτηκε σήμερα, Ουκρανούς στρατιώτες που μάχονται στην πρώτη γραμμή των πολεμικών συγκρούσεων στο Χάρκοβο, που βρίσκεται στα βορειοανατολικά της χώρας, όπως ανακοίνωσε το προεδρικό γραφείο. Η επίσκεψη σηματοδότησε την πρώτη επίσημη εμφάνισή του, εκτός της περιοχής του Κιέβου, από την έναρξη της ρωσικής εισβολής στις 24 Φεβρουαρίου. “Θέτετε σε κίνδυνο τις ζωές σας, για όλους εμάς και για τη χώρα μας,” ανέφερε η ηλεκτρονική σελίδα του προεδρικού γραφείου της Ουκρανίας, που επικαλείται τη δήλωση του Ζελένσκι, προσθέτοντας ότι ο Ουκρανός πρόεδρος απένειμε αριστεία, αλλά και δώρα στους στρατιώτες. Αποπέμφθηκε ο επικεφαλής ασφαλείας του Χαρκόβου Παράλληλα, ο Ουκρανός πρόεδρος δήλωσε σήμερα ότι απέπεμψε τον αρχηγό των υπηρεσιών ασφαλείας του Χαρκόβου (βορειοανατολικά), ο οποίος ""δεν εργαζόταν για την υπεράσπιση της πόλης"" από τότε που άρχισε η ρωσική εισβολή. ""Ήρθα, είδα και απέπεμψα τον αρχηγό των υπηρεσιών ασφαλείας της περιφέρειας (του Χαρκόβου), γιατί δεν εργαζόταν για την υπεράσπιση της πόλης ήδη από τις πρώτες ημέρες αυτού του πολέμου, αλλά σκεφτόταν μόνο τον εαυτό του"", εξήγησε ο πρόεδρος Ζελένσκι στο καθημερινό βιντεοσκοπημένο μήνυμά του, μετά την πρώτη του επίσκεψη στην ανατολική Ουκρανία από τότε που άρχισε η ρωσική εισβολή, στις 24 Φεβρουαρίου. Ζελένσκι: ""Στόχος τους η κατάληψη του Σεβεροντονέτσκ"" Την ίδια ώρα, ρωσικοί βομβαρδισμοί κατέστρεψαν όλες τις υποδομές ζωτικής σημασίας στην ουκρανική πόλη Σεβεροντονέτσκ, δήλωσε σήμερα ο Ουκρανός πρόεδρος Βολοντίμιρ Ζελένσκι, περιγράφοντας την κατάληψη της πόλης ως τον ""κύριο στόχο"" της Ρωσίας αυτή τη στιγμή. ""Ως αποτέλεσμα των ρωσικών πληγμάτων στο Σεβεροντονέτσκ, όλες οι υποδομές ζωτικής σημασίας καταστράφηκαν ... Πάνω από τα δύο-τρίτα των κατοικιών της πόλης έχουν καταστραφεί"", δήλωσε ο Ζελένσκι σε τηλεοπτική του ομιλία. ""Η κατάληψη του Σεβεροντονέτσκ είναι ο κύριος στόχος των δυνάμεων κατοχής"", πρόσθεσε. Μόσχα: Καταστρέψαμε μεγάλο ουκρανικό οπλοστάσιο Το υπουργείο Άμυνας στη Μόσχα ανακοίνωσε σήμερα ότι ρωσικοί πύραυλοι κατέστρεψαν ένα μεγάλο οπλοστάσιο των ενόπλων δυνάμεων της Ουκρανίας στην πόλη Κρύβιι Ρι που βρίσκεται στην Κεντρική Ουκρανία, όπως μετέδωσε το πρακτορείο ειδήσεων TASS, επικαλούμενο το ίδιο υπουργείο. Το ρωσικό υπουργείο Άμυνας ανακοίνωσε επίσης, ότι ρωσικά αντιαεροπορικά συστήματα κατέρριψαν ένα ουκρανικό μαχητικό αεροσκάφος Su-25 στην περιοχή Ντνίπρο, σύμφωνα με την ίδια αναφορά του TASS. Λαβρόφ: ""Αδιαπραγμάτευτη προτεραιότητα το Ντονμπάς"" Η ""απελευθέρωση"" του Ντονμπάς στην Ουκρανία είναι ""αδιαπραγμάτευτη προτεραιότητα"" για τη Μόσχα, ενώ άλλα ουκρανικά εδάφη θα πρέπει να αποφασίσουν μόνα τους το μέλλον τους, μετέδωσε σήμερα το πρακτορείο ειδήσεων RIA που επικαλείται δήλωση του Ρώσου υπουργού Εξωτερικών Σεργκέι Λαβρόφ. ""Η απελευθέρωση των περιοχών του Ντονέτσκ και του Λουχάνσκ, τις οποίες αναγνώρισε η Ρωσική Ομοσπονδία ως ανεξάρτητα κράτη, είναι αδιαπραγμάτευτη προτεραιότητα"", δήλωσε ο Λαβρόφ σε συνέντευξη που παραχώρησε στο γαλλικό τηλεοπτικό δίκτυο TF1, σύμφωνα με το RIA. Για τα υπόλοιπα εδάφη στην Ουκρανία, ""ο λαός θα πρέπει να αποφασίσει το μέλλον του στις περιοχές αυτές"", δήλωσε ο Λαβρόφ. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
26	Ουκρανία: Ο Ζελένσκι απέπεμψε τον επικεφαλής ασφαλείας του Χαρκόβου	Σύμφωνα με τον Ουκρανό πρόεδρο ο υπεύθυνος των υπηρεσιών ασφαλείας του Χαρκόβου δεν εργαζόταν για την υπεράσπιση της πόλης γι' αυτό και αποπέμφθηκε.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/2684/9648239/937000/w660/660/zelenskyy.jpg	2022-05-29 22:54	"Ο Ουκρανός πρόεδρος Βολοντίμιρ Ζελένσκι δήλωσε την Κυριακή (29/05) ότι απέπεμψε τον αρχηγό των υπηρεσιών ασφαλείας του Χαρκόβου (βορειοανατολικά), ο οποίος ""δεν εργαζόταν για την υπεράσπιση της πόλης"" από τότε που άρχισε η ρωσική εισβολή. ""Ήρθα, είδα και απέπεμψα τον αρχηγό των υπηρεσιών ασφαλείας της περιφέρειας (του Χαρκόβου), γιατί δεν εργαζόταν για την υπεράσπιση της πόλης ήδη από τις πρώτες ημέρες αυτού του πολέμου, αλλά σκεφτόταν μόνο τον εαυτό του"", εξήγησε ο πρόεδρος Ζελένσκι στο καθημερινό βιντεοσκοπημένο μήνυμά του, μετά την πρώτη του επίσκεψη στην ανατολική Ουκρανία από τότε που άρχισε η ρωσική εισβολή, στις 24 Φεβρουαρίου. Ακολουθήστε το News247.gr στο Google News και μάθετε πρώτοι όλες τις ειδήσειςΟυκρανία: Ο Ζελένσκι"	news247
27	Κίεβο: Διαπραγματεύσεις μπορούν να γίνουν αν η Ρωσία εγκαταλείψει την υποκρισία	Μαίνεται το μέτωπο του πολέμου στην ανατολική Ουκρανία. Στενεύει ο κλοιός γύρω από το Σεβεροντονέτσκ. Να αποκηρύξει την υποκρισία και να αποχωρήσει από το νότιο τμήμα της χώρας ζητά από τη Ρωσία ο Μιχαΐλο Ποντολιάκ. 	                        ΚΟΣΜΟΣ	Πόλεμος στην Ουκρανία	https://www.news247.gr/img/5387/9647527/316000/w660/660/ukraine.jpg	2022-05-29 09:03	"Οι μάχες για την πόλη Σεβεροντονέτσκ της ανατολικής Ουκρανίας συνεχίζονται, με τις ρωσικές δυνάμεις να πραγματοποιούν χθες επιθέσεις, ανακοίνωσε σήμερα το γενικό επιτελείο ενόπλων δυνάμεων της Ουκρανίας. ""Με τη χρήση πυροβολικού, οι ρωσικές δυνάμεις πραγματοποίησαν επιχειρήσεις επίθεσης στην περιοχή της πόλης Σεβεροντονέτσκ"", ανέφερε το γενικό επιτελείο των ουκρανικών ενόπλων δυνάμεων σε ανάρτησή του στο Facebook. ""Οι μάχες συνεχίζονται"". Στο Σεβεροντονέτσκ, ""οι βομβαρδισμοί συνεχίζονται (...) ο στρατός πολύ απλά καταστρέφει την πόλη"", διαβεβαίωσε στον λογαριασμό του στο Telegram ο κυβερνήτης της περιφέρειας Λουγκάνσκ, ο Σέργκι Γκαϊντάι. Σύμφωνα με τον ίδιο, οι ρωσικές δυνάμεις μπήκαν στα περίχωρα της πόλης όπου υπέστησαν ""βαριές απώλειες"", ενώ οι ουκρανικές δυνάμεις προσπαθούσαν να εκτοπίσουν τους Ρώσους από ένα ξενοδοχείο. Όμως ο κυβερνήτης δηλώνει ότι ""το Σεβεροντονέτσκ δεν είναι αποκομμένο"" από τις ρωσικές δυνάμεις και τους αυτονομιστές. Η πρόσβαση στην ανθρωπιστική βοήθεια συνεχίζει να καθίσταται δυνατή, είπε. Ο κυβερνήτης απαντούσε σε αστυνομικό αξιωματούχο της φιλορωσικής αυτονομιστικής δημοκρατίας του Λουγκάνσκ, τον οποίο επικαλείται το πρακτορείο Ria Novosti, ο οποίος έλεγε την Παρασκευή ότι ""η πόλη Σεβεροντονέτσκ είναι επί του παρόντος περικυκλωμένη"" και ότι τα ουκρανικά στρατεύματα είναι παγιδευμένα εκεί. Το ουκρανικό υπουργείο Άμυνας πρόσθεσε στο Telegram ότι ""(ο εχθρός) πραγματοποίησε επιχειρήσεις εφόδου στις περιοχές Σεβεροντονέτσκ, Οσκολονίβκα, Τοσκίβκα, μάταια, υπέστη απώλειες και υποχώρησε σε θέσεις που κατείχε προηγουμένως"". Σύμφωνα με τον Γκαϊντάι, η κατάληψη του Σεβεροντονέτσκ θα ήταν ""μια ισχυρή νίκη"" για τις ρωσικές δυνάμεις καθώς ""ο στρατός τους δεν είχε μεγάλες νίκες και πρέπει να τροφοδοτήσουν τον πληθυσμό τους με κάτι"". Ποντολιάκ: Διαπραγματεύσεις μπορούν να γίνουν αν η Ρωσία εγκαταλείψει την υποκρισία Διαπραγματεύσεις μεταξύ της Ουκρανίας και της Ρωσίας μπορούν να πραγματοποιηθούν όταν η επιτιθέμενη χώρα αποκηρύξει την υποκρισία, αποχωρήσει από το νότιο τμήμα της χώρας και αποσύρει τα στρατεύματά της, δήλωσε χθες Σάββατο ο Μιχαΐλο Ποντολιάκ, σύμβουλος του ουκρανού προέδρου Βολοντίμιρ Ζελένσκι. ""'Η Ουκρανία αρνείται να διαπραγματευτεί"", για ακόμη μια φορά η Μόσχα ψεύδεται. Πραγματικές διαπραγματεύσεις είναι πιθανές αν η Ρωσία αποκηρύξει την υποκρισία (άλλα να λέει κι άλλα να κάνει), αποχωρήσει από το νότιο τμήμα της χώρας και αποσύρει τα στρατεύματά της. Μέχρι τότε, μια διαφορετική 'αντιπροσωπεία'... διαπραγματεύεται στην πρώτη γραμμή του μετώπου"", έγραψε ο Ποντολιάκ σε ανάρτησή του στο Twitter. Νωρίτερα χθες, ο Ποντολιάκ είχε υπογραμμίσει ότι δεν μπορεί να υπάρξει εμπιστοσύνη στην όποια συμφωνία με τη Ρωσία και ότι η εισβολή της Μόσχας μπορεί να σταματήσει μόνο με τη βία. Οι μάχες κλιμακώνονται για τον έλεγχο του Ντονμπάς Τα τελευταία 24ωρα οι μάχες κλιμακώνονται στην περιοχή του Ντονμπάς στην ανατολική Ουκρανία, όπου η Μόσχα επιβεβαίωσε ότι φιλορώσοι αυτονομιστές έθεσαν υπό τον έλεγχό τους την καίρια τοποθεσία Λιμάν, που ανοίγει τον δρόμο στους Ρώσους προς τις μεγάλες πόλεις Σλοβιάνσκ και Κραματόρσκ. Σε διπλωματικό επίπεδο, ο Γάλλος πρόεδρος Εμανουέλ Μακρόν και ο Γερμανός καγκελάριος Όλαφ Σολτς μίλησαν επί μακρόν τηλεφωνικά με τον πρόεδρο Βλαντίμιρ Πούτιν, από τον οποίο ζήτησαν να αρχίσει ""σοβαρές απευθείας διαπραγματεύσεις"" με τον Ουκρανό πρόεδρο Βολοντίμιρ Ζελένσκι, καθώς και την απελευθέρωση των 2.500 Ουκρανών μαχητών που είχαν οχυρωθεί στη χαλυβουργία Αζοφστάλ στη Μαριούπολη. Σε ανακοίνωσή του, το ρωσικό υπουργείο Άμυνας ανέφερε ""ότι έπειτα από κοινές ενέργειες των μονάδων της πολιτοφυλακής της Λαϊκής Δημοκρατίας του Ντονέτσκ και των ρωσικών ενόπλων δυνάμεων, η πόλη Λιμάν απελευθερώθηκε πλήρως από τους Ουκρανούς εθνικιστές"".  Η εδαφική άμυνα αυτής της ""αυτοανακηρυχθείσας"" δημοκρατίας από τους φιλορώσους αυτονομιστές είχε δηλώσει από την Παρασκευή στο Telegram ότι ""πήρε τον πλήρη έλεγχο"" της Λιμάν, με ""την υποστήριξη"" του ρωσικού στρατού. Ο πρόεδρος Βολοντίμιρ Ζελένσκι παραδέχτηκε σε βίντεο ότι "" η κατάσταση σε αυτήν την περιοχή του Ντονμπάς ήταν πολύ, πολύ δύσκολη"". Ωστόσο, είχε εκτιμήσει ότι ""αν οι κατακτητές νομίζουν ότι η Λιμάν και το Σεβεροντονέτσκ θα είναι δικά τους, κάνουν λάθος. Το Ντονμπάς θα είναι ουκρανικό"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
28	Πόλεμος στην Ουκρανία: Οι μάχες κλιμακώνονται για τον έλεγχο του Ντονμπάς	"Ο πρόεδρος της Ουκρανίας Βολοντίμιρ Ζελένσκι κατηγόρησε την Πέμπτη τη Μόσχα για ""γενοκτονία"" στο Ντονμπάς, ενώ έκανε λόγο για μαζικές σφαγές αμάχων. "	                        ΚΟΣΜΟΣ	Φλεγόμενα στρατιωτικά οχήματα στην περιοχή του Ντονιέτσκ	https://www.news247.gr/img/7550/9642145/053000/w660/660/oukrania1.jpg	2022-05-28 23:44	"Οι μάχες κλιμακώνονται στην περιοχή του Ντονμπάς στην ανατολική Ουκρανία, όπου η Μόσχα επιβεβαίωσε σήμερα ότι φιλορώσοι αυτονομιστές έθεσαν υπό τον έλεγχό τους την καίρια τοποθεσία Λιμάν, που ανοίγει τον δρόμο στους Ρώσους προς τις μεγάλες πόλεις Σλοβιάνσκ και Κραματόρσκ. Σε διπλωματικό επίπεδο, ο Γάλλος πρόεδρος Εμανουέλ Μακρόν και ο Γερμανός καγκελάριος Όλαφ Σολτς μίλησαν επί μακρόν τηλεφωνικά με τον πρόεδρο Βλαντίμιρ Πούτιν, από τον οποίο ζήτησαν να αρχίσει ""σοβαρές απευθείας διαπραγματεύσεις"" με τον Ουκρανό πρόεδρο Βολοντίμιρ Ζελένσκι, καθώς και την απελευθέρωση των 2.500 Ουκρανών μαχητών που είχαν οχυρωθεί στη χαλυβουργία Αζοφστάλ στη Μαριούπολη. Σε ανακοίνωσή του, το ρωσικό υπουργείο Άμυνας ανέφερε σήμερα το πρωί ""ότι έπειτα από κοινές ενέργειες των μονάδων της πολιτοφυλακής της Λαϊκής Δημοκρατίας του Ντονέτσκ και των ρωσικών ενόπλων δυνάμεων, η πόλη Λιμάν απελευθερώθηκε πλήρως από τους Ουκρανούς εθνικιστές"".  Η εδαφική άμυνα αυτής της ""αυτοανακηρυχθείσας"" δημοκρατίας από τους φιλορώσους αυτονομιστές είχε δηλώσει από την Παρασκευή στο Telegram ότι ""πήρε τον πλήρη έλεγχο"" της Λιμάν, με ""την υποστήριξη"" του ρωσικού στρατού. Ο πρόεδρος Βολοντίμιρ Ζελένσκι παραδέχτηκε σε βίντεο ότι "" η κατάσταση σε αυτήν την περιοχή του Ντονμπάς ήταν πολύ, πολύ δύσκολη"". Ωστόσο,είχε εκτιμήσει ότι ""αν οι κατακτητές νομίζουν ότι η Λιμάν και το Σεβεροντονέτσκ θα είναι δικά τους, κάνουν λάθος. Το Ντονμπάς θα είναι ουκρανικό"". ""Ο στρατός καταστρέφει τα πάντα"" Στο Σεβεροντονέτσκ, ""οι βομβαρδισμοί συνεχίζονται (...) ο στρατός πολύ απλά καταστρέφει την πόλη"", διαβεβαίωσε στον λογαριασμό του στο Telegram ο κυβερνήτης της περιφέρειας Λουγκάνσκ, ο Σέργκι Γκαϊντάι. Σύμφωνα με τον ίδιο, οι ρωσικές δυνάμεις μπήκαν στα περίχωρα της πόλης όπου υπέστησαν ""βαριές απώλειες"", ενώ οι ουκρανικές δυνάμεις προσπαθούσαν να εκτοπίσουν τους Ρώσους από ένα ξενοδοχείο. Όμως ο κυβερνήτης δηλώνει ότι ""το Σεβεροντονέτσκ δεν είναι αποκομμένο"" από τις ρωσικές δυνάμεις και τους αυτονομιστές. Η πρόσβαση στην ανθρωπιστική βοήθεια συνεχίζει να καθίσταται δυνατή, είπε. Ο κυβερνήτης απαντούσε σε αστυνομικό αξιωματούχο της φιλορωσικής αυτονομιστικής δημοκρατίας του Λουγκάνσκ, τον οποίο επικαλείται το πρακτορείο Ria Novosti, ο οποίος έλεγε την Παρασκευή ότι ""η πόλη Σεβεροντονέτσκ είναι επί του παρόντος περικυκλωμένη"" και ότι τα ουκρανικά στρατεύματα είναι παγιδευμένα εκεί. Το ουκρανικό υπουργείο Άμυνας πρόσθεσε σήμερα στο Telegram ότι ""(ο εχθρός) πραγματοποίησε επιχειρήσεις εφόδου στις περιοχές Σεβεροντονέτσκ, Οσκολονίβκα, Τοσκίβκα, μάταια, υπέστη απώλειες και υποχώρησε σε θέσεις που κατείχε προηγουμένως"". Σύμφωνα με τον Γκαϊντάι, η κατάληψη του Σεβεροντονέτσκ θα ήταν ""μια ισχυρή νίκη"" για τις ρωσικές δυνάμεις καθώς ""ο στρατός τους δεν είχε μεγάλες νίκες και πρέπει να τροφοδοτήσουν τον πληθυσμό τους με κάτι"". Επίδειξη δύναμης στην Αρκτική Παράλληλα, ενώ ο ρωσικός στρατός κλιμάκωνε την επίθεσή του στην ανατολική Ουκρανία, πραγματοποίησε το Σάββατο νέα επίδειξη δύναμης στην Αρκτική με μια επιτυχημένη εκτόξευση υπερηχητικού πυραύλου. Ο πύραυλος Zircon εκτοξεύτηκε από τη φρεγάτα Ναύαρχος Γκορτσκόφ στη Θάλασσα Μπάρεντς, προς έναν στόχο στα ύδατα της Λευκής Θάλασσας, στην Αρκτική, σύμφωνα με το ρωσικό υπουργείο Άμυνας. Η πρώτη επίσημη εκτόξευση αυτού του πυραύλου έγινε τον Οκτώβριο του 2020. Μετά την ανεπιτυχή επίθεση στο Κίεβο και το Χάρκοβο (βορειοανατολικά) κατά την έναρξη του πολέμου που εξαπέλυσε η Ρωσία στις 24 Φεβρουαρίου, οι ρωσικές δυνάμεις επικεντρώνονται στην ανατολική Ουκρανία, με στόχο, όπως δηλώνουν, να πάρουν τον πλήρη έλεγχο της λεκάνης εξόρυξης του Ντονμπάς, που ελεγχόταν εν μέρει από το 2014 από φιλορώσους αυτονομιστές που υποστηρίζονται από τη Μόσχα. ""Γενοκτονία"" στο Ντονμπάς Στο καθημερινό βιντεοσκοπημένο μήνυμά του, ο πρόεδρος της Ουκρανίας Βολοντίμιρ Ζελένσκι κατηγόρησε την Πέμπτη τη Μόσχα για ""γενοκτονία"" στο Ντονμπάς, όπου οι ρωσικές δυνάμεις προχωρούν σε ""εκτοπισμούς' και ""μαζικές σφαγές αμάχων"".  Ο πρόεδρος των ΗΠΑ Τζο Μπάιντεν χρησιμοποίησε επίσης αυτή την έκφραση. Από την πλευρά της, η Μόσχα δικαιολόγησε την εισβολή της στην Ουκρανία από μια ""γενοκτονία"" που φέρεται να πραγματοποιούν οι Ουκρανοί κατά του ρωσόφωνου πληθυσμού του Ντονμπάς. Καθώς η Ουκρανία αντιμετωπίζει μια ολοένα και πιο κρίσιμη ανθρωπιστική κατάσταση, ένας Αυστραλός εργαζόμενος σε ανθρωπιστική οργάνωση σκοτώθηκε αυτή την εβδομάδα. Η αυστραλιανή εφημερίδα Mercury Newspaper ανακοίνωσε σήμερα τον θάνατο του Μάικλ Τσαρλς O' Νιλ, 47 ετών, ο οποίος βοηθούσε τους τραυματίες στην πρώτη γραμμή, μια πληροφορία που επιβεβαίωσε το αυστραλιανό υπουργείο Εξωτερικών χωρίς να δώσει περισσότερες διευκρινίσεις. Το Σάββατο στη Μαριούπολη, πόλη του νότου που οι Ρώσοι σφυροκοπούσαν επί τρεις μήνες πριν την καταλάβουν τελικά την περασμένη εβδομάδα, ένα πρώτο φορτηγό πλοίο μπήκε στο λιμάνι, σύμφωνα με το επίσημο ρωσικό πρακτορείο ειδήσεων TASS που επικαλείται εκπρόσωπο της φιλορωσικής λιμενικής αρχής. Το ουκρανικό Πολεμικό Ναυτικό αντέδρασε στο Facebook χαρακτηρίζοντας την ανακοίνωση ""χειριστική"" γιατί σύμφωνα με Ναυτικό, ""ενώ συνεχίζουν να αγνοούν τους κανόνες του διεθνούς ναυτικού δικαίου, τα ρωσικά πλοία συνεχίζουν να μπλοκάρουν την εμπορική ναυσιπλοΐα στα ύδατα της Μαύρης Θάλασσας και της Αζοφικής"". Εμπάργκο Ενώ η Ουκρανία, μια μεγάλη γεωργική δύναμη, δεν μπορεί πλέον να εξάγει τα δημητριακά της λόγω του αποκλεισμού των λιμανιών της, ο Πούτιν διαβεβαίωσε κατά τη συνομιλία του με τον Μακρόν και τον Σολτς ότι η χώρα του είναι ""έτοιμη"" να βοηθήσει ""απρόσκοπτα"" τις εξαγωγές σιτηρών από την Ουκρανία. ""Η Ρωσία είναι έτοιμη να βοηθήσει στην εξεύρεση επιλογών για τις απρόσκοπτες εξαγωγές σιτηρών, συμπεριλαμβανομένων των ουκρανικών σιτηρών από λιμάνια της Μαύρης Θάλασσας"", αναφέρει η ανακοίνωση του Κρεμλίνου που δόθηκε στη δημοσιότητα μετά την τηλεφωνική συνομιλία. Σύμφωνα με τον Πούτιν, οι δυσκολίες που σχετίζονται με τις παραδόσεις τροφίμων προκλήθηκαν από ""μια λανθασμένη οικονομική και χρηματοπιστωτική πολιτική των δυτικών χωρών, καθώς και από τις αντιρωσικές κυρώσεις"" που επιβλήθηκαν από αυτές τις χώρες. Ο Ρώσος πρόεδρος δήλωσε ότι η χώρα του παραμένει ανοιχτή για την επανάληψη του διαλόγου με το Κίεβο, ενώ οι ειρηνευτικές διαπραγματεύσεις με την Ουκρανία είναι σε νεκρό σημείο από τον Μάρτιο, σύμφωνα με την ίδια πηγή. Ο Ρώσος πρόεδρος τόνισε τον ""επικίνδυνο χαρακτήρα (του γεγονότος) ότι η Ουκρανία συνεχίζει να κατακλύζεται από δυτικά όπλα, προειδοποιώντας για τους κινδύνους περαιτέρω αποσταθεροποίησης της κατάστασης και επιδείνωσης της ανθρωπιστικής κρίσης"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
29	Πούτιν: Ανοιχτή σε συζητήσεις η Μόσχα για εξαγωγή σιτηρών από την Ουκρανία - Πιέσεις από G7 	Την επιθυμία της Μόσχας να συζητήσει τρόπους, αναφορικά με την ικανότητα του Κιέβου να εξάγει σιτηρά εξέφρασε ο Βλαντίμιρ Πούτιν στους ηγέτες Γαλλίας και  Γερμανίας. Συνεργασία Βρετανίας με G7 για ταχεία πρόοδο. 	                        ΚΟΣΜΟΣ	Ρώσος στρατιώτης στο λιμάνι της Μαριούπολης	https://www.news247.gr/img/1897/9646951/989000/w660/660/ukraine.jpg	2022-05-28 16:37	"Νέα επικοινωνία είχε το Σάββατο (28/05) ο Βλαντίμιρ Πούτιν με τους ηγέτες της Γαλλίας και της Γερμανίας, τον πρόεδρο Εμανουέλ Μακρόν και τον καγκελάριο Όλαφ Σολτς, όπου μεταξύ άλλων ανέφερε πως η Ρωσία επιθυμεί να συζητήσει τρόπους, ώστε να καταστεί δυνατό για την Ουκρανία να εξάγει σιτηρά από τα λιμάνια της Μαύρης Θάλασσας, όπως ανακοίνωσε το Κρεμλίνο. Όπως ανακοινώθηκε από το μέγαρο των Ηλυσίων Πεδίων, κατά τη διάρκεια της επικοινωνίας που έγινε μετά από πρωτοβουλία του Γάλλου προέδρου και του Γερμανού καγκελάριου, η γαλλογερμανική πλευρά υπογράμμισε ότι οποιαδήποτε λύση της πολεμικής κρίσης θα πρέπει να γίνει μετά από διαπραγμάτευση της Μόσχας με το Κίεβο και με σεβασμό της κυριαρχίας και της εδαφικής ακεραιότητας της Ουκρανίας. Επανέλαβαν επίσης, την απαίτηση τους για άμεση παύση του πυρός και κάλεσαν τον Ρώσο πρόεδρο να προχωρήσει σε απευθείας συνομιλίες, το ταχύτερο δυνατό, με τον Ουκρανό πρόεδρο Βολοντιμίρ Ζελένσκι. Οι ηγέτες της Γαλλίας και της Γερμανίας ζήτησαν επίσης, την απελευθέρωση των δυόμισι χιλιάδων συλληφθέντων στο Αζοφστάλ, οι οποίοι κρατούνται ως αιχμάλωτοι πολέμου από τις ρωσικές δυνάμεις. Ο πρόεδρος Μακρόν και ο καγκελάριος Σολτς επισήμαναν στον πρόεδρο Πούτιν ότι θα πρέπει να αρθεί ο αποκλεισμός της Οδησσού ούτως ώστε να καταστεί εφικτή η εξαγωγή δημητριακών από την Ουκρανία μέσω της Μαύρης θάλασσας και να αποφευχθεί μία παγκόσμια επισιτιστική κρίση. Όπως αναφέρεται στην ανακοίνωση το μεγάρου των Ηλυσίων Πεδίων ο Ρώσος πρόεδρος υποσχέθηκε ότι θα επιτρέψει την ακίνδυνη πρόσβαση πλοίων στο λιμάνι της Οδησσού. Προς τον σκοπό αυτό, ο Γάλλος πρόεδρος και ο Γερμανός καγκελάριος ζήτησαν να επιταχυνθούν οι διαδικασίες στο επίπεδο του ΟΗΕ. Σημειώνεται τέλος, ότι ο Γάλλος πρόεδρος είχε χθες τηλεφωνική επικοινωνία και με την πρόεδρο της Ευρωπαϊκής Επιτροπής Ούρσουλα Φον Ντερλάιεν. Κατά τη διάρκεια της συζήτησης επικεντρώθηκαν στα ενεργειακά ζητήματα και στις προτάσεις που θα υποβάλει η Επιτροπή με στόχο την μείωση της εξάρτησης της ΕΕ από τους ρωσικούς υδρογονάνθρακες. Συζήτησαν επίσης, την μακροοικονομική βοήθεια που έχει ανάγκη η Ουκρανία από την ΕΕ. Τέλος συζήτησαν και το ζήτημα της ενίσχυσης της ευρωπαΐκής στρατιωτικής βιομηχανίας. Η G7 εργάζεται ώστε να ξαναρχίσουν οι εξαγωγές σιτηρών από την Ουκρανία Παράλληλα, ο Βρετανός πρωθυπουργός Μπόρις Τζόνσον είπε σήμερα στον Ουκρανό πρόεδρο Βολοντίμιρ Ζελένσκι ότι οι διεθνείς εταίροι της Βρετανίας εργάζονται εντατικά για να βρουν τρόπους, ώστε να ξαναρχίσουν οι εξαγωγές σιτηρών από την Ουκρανία και να αποτραπεί μία παγκόσμια επισιτιστική κρίση. Ο Τζόνσον που μιλάει τακτικά με τον Ζελένσκι από την έναρξη της ρωσικής εισβολής, είπε ότι οι δύο ηγέτες συζήτησαν την σπουδαιότητα της διατήρησης της ενότητας της διεθνούς κοινότητας, σχετικά με τον πόλεμο στην Ουκρανία. Ο ίδιος, τόνισε ότι ""το Ηνωμένο Βασίλειο θα συνεργαστεί με τους εταίρους του στην G7 ασκώντας πιέσεις για ταχεία πρόοδο"", σύμφωνα με ένα γραπτό αντίγραφο της τηλεφωνικής συνομιλίας, σχετικά με την εξαγωγή σιτηρών. ""Οι ηγέτες συμφώνησαν για τα επόμενα βήματα, αλλά και για την ανάγκη χαλάρωσης από τη Ρωσία του ναυτικού αποκλεισμού, ώστε να επιτραπεί η ασφαλής διέλευση των πλοίων"", αναφέρεται. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
30	Ουκρανία: Διπλωματικός πυρετός με φόντο το Ευρωπαϊκό Συμβούλιο	Σε πρώτο πλάνο το ουκρανικό ζήτημα, η επισιτιστική ασφάλεια και η άμυνα, ενώ εντείνονται οι διπλωματικές ζυμώσεις. Νέες συνομιλίες των προέδρων Ρωσίας και Ουκρανίας με Ευρωπαίους ηγέτες. 	                        ΚΟΣΜΟΣ	Σημαίες της ΕΕ και της Ουκρανίας στο Ευρωπαϊκό Κοινοβούλιο	https://www.news247.gr/img/1029/9646528/580000/w660/660/eujpg	2022-05-27 23:37	"Αυξημένη παραμένει η κινητικότητα στο διπλωματικό μέτωπο με την ρωσοουκρανική κρίση και την επίλυσή της να αποτελεί πρωταρχικό μέλημα. Άλλωστε η Ουκρανία, η ενέργεια, η επισιτιστική ασφάλεια και η άμυνα είναι τα θέματα που θα συζητηθούν στο Ευρωπαϊκό Συμβούλιο στις 30-31 Μαΐου στις Βρυξέλλες. Πρώτο θέμα στην ημερήσια διάταξη του Ευρωπαϊκού Συμβουλίου είναι η κατάσταση στην Ουκρανία, ενώ ο Ουκρανός πρόεδρος Ζελένσκι πρόκειται να απευθυνθεί μέσω τηλεδιάσκεψης στους Ευρωπαίους ηγέτες στην αρχή της συζήτησης. Το απόγευμα της Παρασκευής (27/05) ο Ιταλός πρωθυπουργός Μάριο Ντράγκι είχε νέα τηλεφωνική συνομιλία με τον Ουκρανό πρόεδρο Βολοντίμιρ Ζελένσκι και όπως έγινε γνωστό από την ιταλική προεδρία της κυβέρνησης, η συνομιλία επικεντρώθηκε στις τελευταίες εξελίξεις στο πεδίο μάχης στην Ουκρανία, με ιδιαίτερη αναφορά στις ανατολικές περιοχές της χώρας. Ο Μάριο Ντράγκι επιβεβαίωσε τη στήριξη της ιταλικής κυβέρνησης στην Ουκρανία, σε συντονισμό με την υπόλοιπη Ευρωπαϊκή Ένωση. Παράλληλα, συζητήθηκαν οι προοπτικές απεμπλοκής των ουκρανικών εξαγωγών σε σιτηρά, ώστε να αντιμετωπιστεί η επισιτιστική κρίση η οποία απειλεί τις φτωχότερες χώρες του πλανήτη. Ο Ουκρανός πρόεδρος, τέλος, ευχαρίστησε για τη στήριξη που παρέχεται από την ιταλική κυβέρνηση και συμφώνησε με τον Ιταλό πρωθυπουργό να συνεχίσουν να συνομιλούν, εξετάζοντας τυχόν δυνατές λύσεις. Την ίδια στιγμή ο Ρώσος πρόεδρος Βλαντίμιρ Πούτιν σε τηλεφωνική επικοινωνία που είχε με τον Αυστριακό καγκελάριο Καρλ Νεχάμερ υποστήριξε πως οι κατηγορίες σε βάρος της Ρωσίας, την οποία η Δύση θεωρεί υπεύθυνη για το παγκόσμιο πρόβλημα ανεφοδιασμού με σιτηρά λόγω της επίθεσής της στην Ουκρανία είναι ""αβάσιμες"". Σύμφωνα με την ανακοίνωση που εξέδωσε το Κρεμλίνο ο Πούτιν ""υπογράμμισε ότι οι προσπάθειες να καταστεί η Ρωσία υπεύθυνη για τις δυσκολίες στην παράδοση γεωργικών προϊόντων στις διεθνείς αγορές είναι αβάσιμες"". Ο Ρώσος πρόεδρος επανέλαβε ότι η αιτία της επισιτιστικής κρίσης είναι ""οι αντιρωσικές κυρώσεις των ΗΠΑ και της Ευρώπης"". Την Τρίτη, ο Πούτιν είχε πει στον Ιταλό πρωθυπουργό Μάριο Ντράγκι ότι η Ρωσία είναι έτοιμη να συμβάλει για να ξεπεραστεί η επισιτιστική κρίση με την εξαγωγή δημητριακών και λιπασμάτων, υπό τον όρο ότι η Δύση θα άρει τις κυρώσεις που είναι ""πολιτικά υποκινούμενες"". Μιλώντας στον Νεχάμερ ο Πούτιν κάλεσε επίσης τους Ουκρανούς ""να αποναρκοθετήσουν το συντομότερο δυνατόν τα λιμάνια ώστε να επιτρέψουν να περάσουν τα μπλοκαρισμένα πλοία"", σύμφωνα πάντα με την ανακοίνωση του Κρεμλίνου. Σύμφωνα με τον διευθυντή του ρωσικού Εθνικού Κέντρου Διαχείρισης της Άμυνας, τον Μιχαήλ Μιζίντσεφ, οι ρωσικές δυνάμεις ανοίγουν καθημερινά δύο θαλάσσιους διαδρόμους, από τις 8.00 μέχρι τις 19.00 για να μπορέσουν τα πλοία να βγουν από τα λιμάνια της Μαριούπολης (στην Αζοφική) και της Χερσώνας, του Μικολάιφ, του Τσορνομόρσκ, του Οτσάκιφ και της Οδησσού (στη Μαύρη Θάλασσα). Από την πλευρά του, ο Αυστριακός καγκελάριος είπε ο Πούτιν άφησε να εννοηθεί ότι είναι έτοιμος να επιτρέψει τις εξαγωγές ουκρανικών αγροτικών προϊόντων από τα λιμάνια, σε συντονισμό με τον ΟΗΕ. ""Όσον αφορά τους αιχμαλώτους πολέμου, ο πρόεδρος Πούτιν είπε ότι είναι έτοιμος να εντείνει τις διαπραγματεύσεις με τους Ουκρανούς ώστε να επιτευχθεί πρόοδος"" και διαπίστωσε ότι ""είναι αναγκαίο ο Ερυθρός Σταυρός να έχει πρόσβαση στους αιχμαλώτους πολέμου"". Ουκρανία: Η Ρωσία χρησιμοποιεί τα ""πιο βαριά μη πυρηνικά όπλα"" Ο σύμβουλος του Ουκρανού προέδρου Μιχαήλο Ποντολιάκ, ισχυρίζεται ότι η Ρωσία χρησιμοποιεί εναντίον της Ουκρανίας τα ""πιο βαριά μη πυρηνικά όπλα"" και καλεί τις χώρες εταίρους να δώσουν στο Κίεβο πολλαπλούς εκτοξευτές ρουκετών. Ο Ποντολιάκ ανάρτησε στο Twitter βίντεο, στο οποίο φαίνονται ισχυρές εκρήξεις, με την επισήμανση ότι σ' αυτά τα πλάνα έχει καταγραφεί το αποτέλεσμα του συστήματος φλογοβόλου Solntsepec. ""Μερικοί εταίροι, σκέφτονται να μας δώσουν τα απαραίτητα όπλα, φοβούμενοι την κλιμάκωση. Την κλιμάκωση;!. Η Ρωσία ήδη χρησιμοποιεί τα πιο βαριά μη πυρηνικά όπλα εναντίον των Ουκρανών, που καίνε ζωντανούς τους ανθρώπους. Ίσως, είναι ώρα να δοθεί απάντηση στους υπανθρώπους και να δώσουν στην Ουκρανία πολλαπλούς εκτοξευτές;"", έγραψε ο Μιχαήλο Ποντολιάκ. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
31	"Ουκρανία: Αποκλείουν την άρση κυρώσεων οι ΗΠΑ - ""Η Ρωσία διαπράττει γενοκτονία στο Ντονμπάς"" λέει ο Ζελένσκι"	"Το αίτημα του Βλαντιμίρ Πούτιν για άρση των οικονομικών κυρώσεων σε βάρος της Ρωσίας έτσι ώστε να μεταφερθούν τρόφιμα και λιπάσματα από την Ουκρανία απορρίπτουν οι ΗΠΑ. Για ""γενοκτονία"" στο Ντονμπάς κάνει λόγο ο Ζελένσκι."	                        ΚΟΣΜΟΣ	Φιλορώσοι αυτονομιστές στην περιοχή του Ντονμπάς	https://www.news247.gr/img/447/9645565/454000/w660/660/oukrania.jpg	2022-05-27 08:35	Ο ουκρανός πρόεδρος Βολοντίμιρ Ζελένσκι κατηγόρησε χθες Πέμπτη τη Ρωσία ότι διαπράττει «γενοκτονία» στο Ντονμπάς, στο ανατολικό τμήμα της χώρας του. «Η επίθεση σε εξέλιξη των δυνάμεων κατοχής στο Ντονμπάς μπορεί να κάνει την περιφέρεια ακατοίκητη», είπε ο κ. Ζελένσκι κατά τη διάρκεια του καθημερινού μαγνητοσκοπημένου διαγγέλματός του τις ρωσικές ένοπλες δυνάμεις πως έχουν βαλθεί να μετατρέψουν «σε στάχτες» πολλές πόλεις της περιφέρειας αυτής. Η Ρωσία επιδίδεται σε «εκτοπισμούς» και «μαζικές δολοφονίες αμάχων» στο Ντονμπάς, συνέχισε ο κ. Ζελένσκι, για τον οποίο «όλα αυτά (...) είναι προφανώς πολιτική γενοκτονίας που διαπράττεται από τη Ρωσία». Οι κατηγορίες που εξακόντισε ο κ. Ζελένσκι αντικατοπτρίζουν αυτές της Ρωσίας, η οποία δικαιολόγησε την εισβολή στην ουκρανική επικράτεια από την 24η Φεβρουαρίου επικαλούμενη την ανάγκη να αποτρέψει τη «γενοκτονία» που διέπραττε κατ’ αυτή η Ουκρανία με στόχο τον ρωσόφωνο πληθυσμό του Ντονμπάς. Τον Απρίλιο, το ουκρανικό κοινοβούλιο υιοθέτησε ψήφισμα που χαρακτηρίζει «γενοκτονία» τις ενέργειες του ρωσικού στρατού στη χώρα και καλεί όλες τις χώρες του κόσμου και τους διεθνείς οργανισμούς να κάνουν το ίδιο. Ο πρόεδρος των ΗΠΑ Τζο Μπάιντεν έχει επίσης χρησιμοποιήσει αυτόν τον όρο. ΗΠΑ: Απορρίπτουν τα αιτήματα Πούτιν για άρση των κυρώσεων Οι ΗΠΑ απέρριψαν χθες Πέμπτη την αξίωση του προέδρου της Ρωσίας Βλαντίμιρ Πούτιν να αρθούν οι οικονομικές κυρώσεις που επέβαλε η Δύση στη χώρα του εξαιτίας του πολέμου στην Ουκρανία. Σύμφωνα με το Κρεμλίνο, ο κ. Πούτιν είπε στον πρωθυπουργό της Ιταλίας Μάριο Ντράγκι ότι η Μόσχα είναι διατεθειμένη να επιτρέψει τη μεταφορά με πλοία τροφίμων και λιπασμάτων για να αποτραπεί διεθνής επισιτιστική κρίση, όμως υπό τον όρο ότι «θα τερματιστούν οι κυρώσεις που επιβλήθηκαν από τη Δύση με πολιτικά κίνητρα». Νωρίτερα, ο εκπρόσωπος της ρωσικής προεδρίας Ντμίτρι Πεσκόφ είπε επίσης ότι οι εξαγωγές σιτηρών από την Ουκρανία θα επιτραπεί να ξαναρχίσουν αν αρθούν οι κυρώσεις σε βάρος της Ρωσίας. Η εκπρόσωπος του Λευκού Οίκου Καρίν Ζαν-Πιερ αντέτεινε ότι είναι ο ρωσικός ναυτικός αποκλεισμός αυτός που εμποδίζει τη μεταφορά τόνων τροφίμων και λιπασμάτων, όχι οι δυτικές κυρώσεις, προσθέτοντας πως δεν τίθεται καν θέμα άρσης των κυρώσεων. «Δεν υπάρχει καμία (τέτοια) συζήτηση. Όλο αυτό το προκαλεί η Ρωσία», επέμεινε η κυρία Ζαν-Πιερ. Η Μόσχα «πρέπει να σταματήσει αμέσως τον πόλεμό της εναντίον της Ουκρανίας», ο οποίος «πλήττει την παγκόσμια ασφάλεια τροφίμων», επέμεινε. «Η Ρωσία, που εμποδίζει την εξαγωγή τροφίμων από τα ουκρανικά λιμάνια, αυξάνει την πείνα στον κόσμο. Η ευθύνη είναι δική της», επανέλαβε. Παγκόσμια ανησυχία για τον εφοδιασμό τροφίμων Η Ρωσία και η Ουκρανία είναι ανάμεσα στους κυριότερους εξαγωγείς σιτηρών παγκοσμίως και άρα διαδραματίζουν κρίσιμο ρόλο στον εφοδιασμό πολλών χωρών με τρόφιμα. Τις τελευταίες εβδομάδες, η διεθνής κοινότητα καλεί τη Ρωσία να επιτρέψει τις εξαγωγές ουκρανικών σιτηρών. Το ρωσικό Πολεμικό Ναυτικό έχει αποκλείσει τα ουκρανικά λιμάνια στη Μαύρη Θάλασσα, καταγγέλλει το Κίεβο. Η κυβέρνηση του ουκρανού προέδρου Βολοντίμιρ Ζελένσκι έκανε λόγο περί ρωσικού εκβιασμού χθες και κάλεσε τη Δύση να μην προχωρήσει σε άρση των κυρώσεων προτού η Μόσχα τερματίσει τον πόλεμο. Ο κ. Πεσκόφ κατηγόρησε από την πλευρά του το Κίεβο για έλλειψη ρεαλισμού, επιμένοντας ότι οι απαιτήσεις της Μόσχας, ιδίως η εγκατάλειψη του ελέγχου των περιφερειών των ρωσόφωνων στο Ντονμπάς και η αποδοχή της προσάρτησης της Κριμαίας, πρέπει να ικανοποιηθούν. Ο κ. Ζελένσκι επιμένει να λέει πως η Ουκρανία δεν θα παραδώσει κανένα τμήμα της επικράτειάς της και είναι αποφασισμένη να συνεχίσει να μάχεται. Ο κ. Ντράγκι είπε ότι κατά τη διάρκεια της τηλεφωνικής συνδιάλεξής του με τον κ. Πούτιν, διαπίστωσε πως ο ρώσος πρόεδρος θέλει να συμβάλει να επιλυθεί η διεθνής επισιτιστική κρίση. Ο ιταλός πρωθυπουργός πρόσθεσε ότι θα μιλήσει σύντομα με τον κ. Ζελένσκι για να ακούσει τη δική του γνώμη. Ερωτηθείς αν θεωρεί ότι υπάρχει έστω μια αχτίδα ελπίδας πως θα ξαναρχίσουν οι ειρηνευτικές διαπραγματεύσεις μετά τη συνδιάλεξή του με τον ρώσο πρόεδρο, ο κ. Ντράγκι απάντησε μονολεκτικά «όχι». Ακολουθήστε το News247.gr στο Google News και μάθετε πρώτοι όλες τις ειδήσεις	news247
32	Η Ρωσία κατηγορεί την Ουκρανία ότι δεν έχει καμία πρόθεση να διαπραγματευτεί	"Ο Ρώσος ΥΠΕΞ Λαβρόφ κατηγόρησε τον Ουκρανό προέδρο Ζελένσκι ότι δεν σκοπεύει να διαπραγματευτεί με τη Μόσχα και τη Δύση ότι στηρίζει αυτή την ""αδιαλλαξία""."	                        ΚΟΣΜΟΣ	Σεργκέι Λαβρόφ	https://www.news247.gr/img/4770/9645478/869000/w660/660/lavrov.jpg	2022-05-27 01:26	Ο ρώσος υπουργός Εξωτερικών Σεργκέι Λαβρόφ κατηγόρησε χθες Πέμπτη τον ουκρανό πρόεδρο Βολοντίμιρ Ζελένσκι πως δεν έχει την παραμικρή πρόθεση να διαπραγματευτεί με τη Μόσχα και τη Δύση ότι υποστηρίζει το Κίεβο στη στάση του αυτή. Ο κ. Ζελένσκι έχει πει ότι θα διαπραγματευτεί μόνο απευθείας με τον ρώσο ομόλογό του, τον Βλαντίμιρ Πούτιν, και μόνο αν προηγουμένως οι ρωσικές ένοπλες δυνάμεις υποχωρήσουν στα προπολεμικά σύνορα. «Βολεύει τη Δύση να υποστηρίζει αυτή την αδιαλλαξία», η οποία από «λογική» σκοπιά «δεν στέκει και πολύ καλά», έκρινε ο ρώσος ΥΠΕΞ σε δηλώσεις του στην αραβική υπηρεσία του ρωσικού κρατικού τηλεοπτικού δικτύου RT. Ακολουθήστε το News247.gr στο Google News και μάθετε πρώτοι όλες τις ειδήσεις	news247
33	"Ζελένσκι κατά Κίσινγκερ: ""Νόμιζε ότι μιλούσε στο Μόναχο του '38 κι όχι στο Νταβός"""	"Με αιχμές απάντησε ο Βολοντίμιρ Ζελένσκι στον Χένρι Κίσινγκερ, για τις πρόσφατες δηλώσεις του περί εκχώρησης εδαφών στη Ρωσία, με σκοπό τον τερματισμό του πολέμου. ""Νόμιζε ότι μιλούσε σε άλλο κοινό, στο Μόναχο του 1938 κι όχι στο Νταβός""."	                        ΚΟΣΜΟΣ	Βολοντίμιρ Ζελένσκι	https://www.news247.gr/img/5663/9644600/557000/w660/660/zelensky.jpg	2022-05-26 11:34	"Σκληρή κριτική κατά του Χένρι Κίσινγκερ, αλλά και των New York Times, για τις προτάσεις περί εκχώρησης εδαφών στη Ρωσία, με σκοπό να τελειώσει ο πόλεμος στην Ουκρανία, άσκησε ο Βολοντίμιρ Ζελένσκι. Στο τελευταίο του νυχτερινό μήνυμα, ο Ουκρανός πρόεδρος κατηγόρησε ουσιαστικά τον Κίσινγκερ ότι μιλάει σαν να βρίσκεται τουλάχιστον 80 χρόνια πίσω και συγκεκριμένα, όπως είπε, το 1938"". ""Φαίνεται ότι το ημερολόγιο του κ. Κίσινγκερ δεν είναι το 2022, αλλά το 1938"", δήλωσε αρχικά ο Ζελένσκι, συγκρίνοντας την πρότασή του Κίσινγκερ με τη συμφωνία που παραχώρησε μέρος της Τσεχοσλοβακίας στη ναζιστική Γερμανία. ""Νόμιζε ότι μιλούσε σε άλλο κοινό, στο Μόναχο του 1938 κι όχι στο Νταβός. Παρεμπιπτόντως στο πραγματικό 1938 όταν η οικογένειά του διέφυγε από τη ναζιστική Γερμανία, ο Κίσινγκερ ήταν 15 ετών και γνώριζε πολύ καλά τι συνέβαινε και κανείς δεν τον άκουσε τότε να λέει πως θα έπρεπε να προσαρμοστούν όλοι στους Ναζί και να μην πολεμήσουν"", συνέχισε. Αναφορικά με την επίθεση στους New York Times, η συντακτική επιτροπή των οποίων χαρακτήρισε μη ρεαλιστικές τις ελπίδες για την ανάκτηση των εδαφών που έχασε τον έλεγχό τους η Ουκρανία πριν από τον Φεβρουάριο, ο Ζελένσκι απάντησε τα εξής: ""Επώδυνες εδαφικές αποφάσεις που θα απαιτήσει οποιοσδήποτε συμβιβασμός. Πίσω από αυτές τις αναλύσεις των μεγάλων γεωπολιτικών μυαλών που συμβουλεύουν την Ουκρανία να δώσει εδάφη δεν υπάρχει το ενδιαφέρον για το πώς το αντιμετωπίζουν οι άνθρωποι, εκείνοι που ζουν στις περιοχές που εκείνοι προτείνουν να παραχωρηθούν. Ουσιαστικά δεν προτείνουν ειρήνη, αλλά την ανταλλαγή εδαφών για την οπτασία της ειρήνης. Θα έπρεπε να θυμούνται πως οι αξίες δεν είναι απλά μια λέξη"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
34	Ουκρανία: Έλλειψη ενότητας καταλογίζει στη Δύση ο Ζελένσκι	Στο φόρουμ του Νταβός μίλησε ο Ουκρανός πρόεδρος και έβαλε στο στόχατσρο τον Όρμπαν που δεν προθυμοποιείται να επιβάλει εμπάργκο στο ρωσικό πετρέλαιο.	                        ΚΟΣΜΟΣ	Ουκρανία: Έλλειψη ενότητας καταλογίζει στη Δύση ο Ζελένσκι	https://www.news247.gr/img/8446/9643492/684000/w660/660/zel.jpg	2022-05-25 12:45	"Ο ουκρανός πρόεδρος Βολοντίμιρ Ζελένσκι κατήγγειλε σήμερα την έλλειψη «ενότητας» μεταξύ των δυτικών χωρών απέναντι στον πόλεμο στην Ουκρανία, περισσότερο από τρεις μήνες μετά την έναρξη της ρωσικής εισβολής στη χώρα του. ""Το ερώτημά μου είναι: υπάρχει ενότητα στην πράξη (Σ.τ.Σ: στη Δύση ); Δεν το βλέπω"", διερωτήθηκε κατά τη διάρκεια ομιλίας του μέσω τηλεδιάσκεψης στο οικονομικό φόρουμ του Νταβός στην Ελβετία, υποστηρίζοντας ότι ""χρειάζεται η στήριξη μιας ενωμένης Ευρώπης». «Υπάρχει ενότητα στο θέμα της ένταξης της Σουηδίας και της Φινλανδίας στο ΝΑΤΟ; Οχι. Επομένως, η Δύση είναι ενωμένη; Όχι», πρόσθεσε ο Ζελένσκι. «Το δυνατό μας σημείο ήταν η ενότητα εντός της χώρας και τώρα αυτό εξαρτάται από την ενότητα της Δύσης, για να είμαστε ισχυροί και να υποστηρίζουμε σθεναρά την Ουκρανία» εναντίον της Ρωσίας, συνέχισε ο ίδιος. «Θα έχουμε το πλεονέκτημα έναντι της Ρωσίας όταν θα είμαστε όλοι πραγματικά ενωμένοι», είπε. Ο ουκρανός πρόεδρος επανέλαβε και πάλι ότι είναι «ευγνώμων» προς τον Τζο Μπάιντεν, τον αμερικανό ομόλογό του, για νέα οικονομική βοήθεια 40 δισεκατομμυρίων δολαρίων. «Εχουμε ανάγκη από την υποστήριξη μιας ενωμένης Ευρώπης», υπενθύμισε επικρίνοντας τη θέση του ούγγρου ομολόγου του Βίκτορ Ορμπάν, ο οποίος σε αυτό το στάδιο είναι απρόθυμος να επιβάλει εμπάργκο στο ρωσικό πετρέλαιο: «Κάτι δεν πάει καλά με την Ουγγαρία!», σχολίασε ο Ζελένσκι. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
35	"Ζελένσκι: ""Θα μιλήσω μόνο απευθείας με τον Πούτιν"""	"Πρόθυμος να μιλήσει μόνο απευθείας με τον ίδιο τον Βλαντίμιρ Πούτιν, δήλωσε ο Βολοντίμιρ Ζελένσκι. ""Η Ουκρανία θα αγωνιστεί μέχρι να ανακτήσει όλα τα εδάφη της""."	                        ΚΟΣΜΟΣ	Βολοντίμιρ Ζελένσκι	https://www.news247.gr/img/3153/9643388/945000/w660/660/zelenskyy.jpg	2022-05-25 11:12	"Ο ουκρανός πρόεδρος Βολοντίμιρ Ζελένσκι δήλωσε σήμερα ότι προτίθεται να μιλήσει μόνο απευθείας με τον ίδιο τον Βλαντίμιρ Πούτιν και όχι μέσω μεσολαβητών. Ο Ζελένσκι πρόσθεσε ότι, αν ο Ρώσος πρόεδρος ""αντιλαμβάνεται την πραγματικότητα"", υπάρχει πιθανότητα εξεύρεσης διπλωματικής λύσης για τον τερματισμό του πολέμου στην Ουκρανία. Μιλώντας στο Παγκόσμιο Οικονομικό Φόρουμ στο Νταβός, ο ουκρανός πρόεδρος είπε ακόμη ότι η Ουκρανία θα αγωνιστεί μέχρι να ανακτήσει όλα τα εδάφη της. Η Μόσχα θα πρέπει να αποσύρει τα στρατεύματά της στις γραμμές όπου βρίσκονταν πριν από την έναρξη της ρωσικής εισβολής, στις 24 Φεβρουαρίου, είπε ο Ζελένσκι. ""Αυτό θα μπορούσε να είναι ένα βήμα προς την διενέργεια συνομιλιών"", δήλωσε και πρόσθεσε ότι η Μόσχα προσπαθεί να κερδίσει χρόνο στις συνομιλίες της με το Κίεβο. Ουκρανία: ""Έπεσαν"" τρεις πόλεις στο Ντονέτσκ - Σκληρές μάχες στα ανατολικά Οι ρωσικές δυνάμεις έχουν καταλάβει τρεις πόλεις στην περιφέρεια του Ντονέτσκ, συμπεριλαμβανομένου του Σβιτλοντάρσκ, επιβεβαίωσε στο Radio Free Europe/Radio Liberty ο ουκρανός κυβερνήτης της περιοχής, Πάβλο Κιριλένκο. Νωρίτερα σήμερα, η ηγεσία της υποστηριζόμενης από τη Μόσχα αυτοανακηρυχθείσας «Λαϊκής Δημοκρατίας του Ντονέτσκ» είχε ανακοινώσει μέσω Telegram ότι οι δυνάμεις της κατέλαβαν το Σβιτλοντάρσκ και αντικατέστησαν την ουκρανική με τη ρωσική σημαία. Το Σβιτλοντάρσκ βρίσκεται 80 χιλιόμετρα νοτιοδυτικά του Σεβεροντονέτσκ, που αποτελεί βασικό στόχο των ρωσικών στρατιωτικών επιχειρήσεων τις τελευταίες ημέρες. ""Οι μάχες στα ανατολικά θα κρίνουν τη μοίρα της Ουκρανίας"" Οι μάχες που μαίνονται στην ανατολική Ουκρανία θα μπορούσαν να καθορίσουν τη μοίρα της χώρας, δήλωσε σήμερα ο εκπρόσωπος του ουκρανικού υπουργείου Άμυνας Ολεξάντρ Μοτουζιάνικ. Τρεις μήνες μετά την έναρξη του πολέμου, οι ρωσικές δυνάμεις επιχειρούν να περικυκλώσουν τα ουκρανικά στρατεύματα σε δύο πόλεις στις όχθες του ποταμού Σιβέρσκι Ντονέτς. Σύμφωνα με τον Μοτουζιάνικ, οι ρωσικές δυνάμεις δεν έχουν εγκαταλείψει τις προσπάθειες να διασχίσουν τον ποταμό. «Παρακολουθούμε πλέον την πιο ενεργή φάση της επίθεσης ευρείας κλίμακας που έχει εξαπολύσει η Ρωσία εναντίον της χώρας μας», δήλωσε σε συνέντευξη Τύπου που μεταδόθηκε τηλεοπτικά. «Η κατάσταση στο ανατολικό μέτωπο είναι εξαιρετικά δύσκολη, επειδή η μοίρα της χώρας μας κρίνεται ίσως εκεί αυτήν τη στιγμή», τόνισε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
36	Ζελένσκι στο Νταβός: Καλεί τους συμμάχους του να πιέσουν τη Ρωσία για ανταλλαγή κρατουμένων	Στη σημασία ανταλλαγής κρατουμένων μεταξύ Ουκρανίας και Ρωσίας επικεντρώθηκε ο  Βολοντίμιρ Ζελένσκι κατά την ομιλία του στο Παγκόσμιο Οικονομικό Φόρουμ του Νταβός. Έκκληση για άσκηση πιέσεων.	                        ΚΟΣΜΟΣ	Ο Βολοντίμιρ Ζελένσκι στο Παγκόσμιο Οικονομικό Φόρουμ του Νταβός	https://www.news247.gr/img/2804/9642150/267000/w660/660/zelenskyy.jpg	2022-05-24 09:29	Ο ουκρανός πρόεδρος Βολοντίμιρ Ζελένσκι δήλωσε χθες ότι το Κίεβο είναι έτοιμο να προχωρήσει σε ανταλλαγή αιχμαλώτων με τη Ρωσία «ακόμη και αύριο», παροτρύνοντας τους συμμάχους της χώρας του να πιέσουν τη Μόσχα. Η ανταλλαγή «είναι ανθρωπιστικό ζήτημα» και «πολιτική απόφαση, που θα εξαρτηθεί από την υποστήριξη πολλών κρατών», ανέφερε με ακροατήριο τους συμμετέχοντες στο Παγκόσμιο Οικονομικό Φόρουμ του Νταβός. «Είναι σημαντικό», συνέχισε «να ασκηθεί πολιτική πίεση σε κάθε επίπεδο» από επιχειρηματίες, «με το κλείσιμο επιχειρήσεων, με εμπάργκο στο πετρέλαιο, και μέσω αυτών των απειλών να αυξηθεί η ανταλλαγή των ανθρώπων μας με ρώσους στρατιωτικούς», καθώς «δεν χρειαζόμαστε τους Ρώσους, χρειαζόμαστε όμως τους δικούς μας». «Είμαστε έτοιμοι για να γίνει ανταλλαγή ακόμη και αύριο», επέμεινε. Σύμφωνα με τον κ. Ζελένσκι το Κίεβο έχει εμπλέξει τα Ηνωμένα Έθνη, την Ελβετία, το Ισραήλ και «πολλές» χώρες στη διαδικασία, που χαρακτήρισε πολύ περίπλοκη. Χιλιάδες αιχμάλωτοι έχουν πέσει στα χέρια των ρωσικών δυνάμεων μετά την κατάληψη της Μαριούπολης και τις μάχες στο Ντονμπάς, παραδέχθηκε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
37	"Ζελένσκι: ""Μόνο με τον Πούτιν είμαι πρόθυμος να συναντηθώ"""	Ο Βολοντίμιρ Ζελένσκι ξεκαθάρισε στο πλαίσιο του Παγκόσμιου Οικονομικού Φόρουμ πως ο Βλαντίμιρ Πούτιν είναι ο μοναδικός ρώσος αξιωματούχος με τον οποίο είναι πρόθυμος να συναντηθεί για τον τερματισμό του πόλεμο.	                        ΚΟΣΜΟΣ	Ο Βολοντίμιρ Ζελένσκι	https://www.news247.gr/img/5987/9641916/175000/w660/660/zelenskyy.jpg	2022-05-23 23:31	Ο πρόεδρος της Ουκρανίας Βολοντίμιρ Ζελένσκι δήλωσε την Δευτέρα (23/05) πως ο Βλαντίμιρ Πούτιν είναι ο μοναδικός ρώσος αξιωματούχος με τον οποίο είναι πρόθυμος να συναντηθεί και με ένα μόνο θέμα στην ατζέντα: τον τερματισμό του πολέμου. Ο Ζελένσκι, όπως αναφέρει το Αθηναϊκό και Μακεδονικό Πρακτορείο Ειδήσεων, συμμετείχε διαδικτυακά απόψε σε συζήτηση που πραγματοποιήθηκε στο πλαίσιο του Παγκόσμιου Οικονομικού Φόρουμ στο Νταβός. Ο ουκρανός πρόεδρος σημείωσε πως ο σχεδιασμός συνομιλιών με τη Μόσχα γίνεται ολοένα και πιο δύσκολος, επικαλούμενος τα εγκλήματα που φέρεται να διέπραξε ο ρωσικός στρατός στη διάρκεια αυτού του πολέμου. Υπογράμμισε επίσης ότι οποιαδήποτε απόπειρα ανάκτησης δια της βίας της χερσονήσου της Κριμαίας, που η Ρωσία προσάρτησε το 2014, θα προκαλούσε εκατοντάδες χιλιάδες θύματα. Ακολουθήστε το News247.gr στο Google News και μάθετε πρώτοι όλες τις ειδήσεις	news247
38	Ουκρανία: Στο στόχαστρο των Ρώσων το Ντονμπάς - Ανελέητοι βομβαρδισμοί στο Σεβεροντονιέτσκ	Τεράστια τα πλήγματα στο Ντονμπάς, με τις ρωσικές δυνάμεις να επικεντρώνουν πλέον εκεί τις επιθέσεις τους. Το Σεβεροντονιέτσκ στο στόχαστρο των Ρώσων. Έτοιμη να ξαναρχίσει τις συνομιλίες, δηλώνει η Μόσχα.	                        ΚΟΣΜΟΣ	Βομβαρδισμοί στην Ουκρανία	https://www.news247.gr/img/1217/9641039/708000/w660/660/oukrania.jpg	2022-05-23 10:34	"Η κατάσταση γίνεται ""ολοένα πιο δύσκολη"" για τους Ουκρανούς στο Ντονμπάς, στον ανατολικό τομέα της χώρας, όπου τα ρωσικά στρατεύματα βομβαρδίζουν το Σεβεροντονιέτσκ ""24 ώρες το 24ωρο"". Η Μόσχα συνεχίζει να ενισχύει τη δύναμη πυρός της στο Ντονμπάς. Εκεί βρίσκονται, σύμφωνα με τον Σερχίι Χαϊντάι, περιφερειάρχη της Λουγκάνσκ, μονάδες που αποσύρθηκαν από την περιοχή του Χαρκόβου (βορειοανατολικά), δυνάμεις που πήραν μέρος στην πολιορκία της Μαριούπολης (νοτιοανατολικά), οι παραστρατιωτικές μονάδες των φιλορώσων αυτονομιστών των περιφερειών Ντανιέτσκ και Λουγκάνσκ, τσετσενικά στρατεύματα και μονάδες που ήρθαν να ενισχύσουν τις ανεπτυγμένες από τη Σιβηρία και από τη ρωσική Άπω Ανατολή. «Όλες οι ρωσικές δυνάμεις έχουν συγκεντρωθεί στις περιφέρειες Λουγκάνσκ και Ντονιέτσκ», υποστήριξε ο κ. Χαϊντάι μέσω Telegram. Ομοίως από την άποψη των όπλων: «όλα έχουν συγκεντρωθεί εδώ», επέμεινε ο κυβερνήτης, συμπεριλαμβανομένων των περίφημων συστημάτων αντιαεροπορικής και αντιπυραυλικής άμυνας S-300 και S-400, αντίστοιχων των αμερικανικών Patriot. Κρίσιμο διακύβευμα στη μάχη για το Ντονμπάς, η πόλη Σεβεροντονιέτσκ, στην περιφέρεια του Λουγκάνσκ, βομβαρδίζεται από τα ρωσικά στρατεύματα «24 ώρες το 24ωρο», επέμεινε με αγανάκτηση ο κ. Χαϊντάι. «Χρησιμοποιούν την τακτική της καμένης γης, καταστρέφουν εσκεμμένα την πόλη» με αεροπορικούς βομβαρδισμούς, εκτοξευτήρες πολλαπλών ρουκετών και άρματα μάχης, βάζοντας στο στόχαστρο τόσο στρατιωτικές υποδομές όσο και σπίτια, πρόσθεσε. Ο ουκρανικός στρατός ανακοίνωσε χθες Κυριακή μέσω Facebook ότι τουλάχιστον οκτώ άμαχοι σκοτώθηκαν και άλλοι οκτώ τραυματίστηκαν στους βομβαρδισμούς 45 κοινοτήτων στην περιφέρεια Ντονιέτσκ. Η τύχη της Σεβεροντονιέτσκ ενδέχεται να είναι παρόμοια με αυτή της Μαριούπολης, όπου η εικόνα σήμερα κατά τους Ουκρανούς παραπέμπει σε Αποκάλυψη έπειτα από εβδομάδες πολιορκίας. Πολλές συνοικίες έχουν μετατραπεί σε σωρούς συντριμμιών. Εκατοντάδες χιλιάδες κάτοικοι έφυγαν. Άλλοι είναι νεκροί. Ο απολογισμός είναι μέχρι τώρα άγνωστος, αλλά χωρίς αμφιβολία πολύ βαρύς. Ο ουκρανός πρόεδρος Βολοντίμιρ Ζελένσκι αναμένεται να εκφραστεί σήμερα μέσω βιντεοδιάσκεψης στο Παγκόσμιο Οικονομικό Φόρουμ (WEF) του Νταβός, που θα γίνει διά ζώσης για πρώτη φορά έπειτα από δύο χρόνια που έγινε ψηφιακά εξαιτίας της πανδημίας. Αναμένεται να ζητήσει περισσότερη βοήθεια, οικονομική και στρατιωτική, και να αναφερθεί επίσης στην προσπάθεια του Κιέβου να ενταχθεί στην ΕΕ. Αν και ο αρχηγός του ουκρανικού κράτους θα απευθυνθεί στους συμμετέχοντες μέσω βιντεοδιάσκεψης, παρόντες θα είναι αρκετοί ουκρανοί αξιωματούχοι, όπως ο υπουργός Εξωτερικών Ντμίτρο Κουλέμπα ή ο δήμαρχος Κιέβου Βιτάλι Κλίτσκο. Οι Ρώσοι πάλι είναι αποκλεισμένοι από το WEF. Το περίπτερο της Ρωσίας θα αντικατασταθεί στο Φόρουμ με περίπτερο «για τα εγκλήματα πολέμου της Ρωσίας», όπου θα οργανωθούν διάφορες εκδηλώσεις υποστήριξης στο Κίεβο, με τη συμμετοχή ουκρανικών προσωπικοτήτων. Συνομιλία Ζελένσκι - Τζόνσον για το ναυτικό αποκλεισμό του λιμανιού της Οδησσού από τη Μόσχα Ο Βρετανός πρωθυπουργός Μπόρις Τζόνσον συζήτησε χθες με τον Ουκρανό πρόεδρο Βολοντίμιρ Ζελένσκι σχετικά με το ναυτικό αποκλεισμό του λιμανιού της Οδησσού από τους Ρώσους, όπως ανακοίνωσε ένας εκπρόσωπος της Ντάουνινγκ Στριτ. Ο Τζόνσον εκδήλωσε την αποφασιστικότητά του για τον διπλασιασμό των προσπαθειών σχετικά με την παροχή βασικών ειδών διατροφής, ανθρωπιστικής βοήθειας στο λαό της Ουκρανίας, αλλά και της διασφάλισης ότι η χώρα θα είναι ικανή να εξάγει στον υπόλοιπο κόσμο, πρόσθεσε ο ίδιος εκπρόσωπος. Η Μόσχα είναι έτοιμη να ξαναρχίσει τις συνομιλίες με την Ουκρανία Ο Ρώσος διαπραγματευτής Βλαντίμιρ Μεντίνσκι δήλωσε απόψε ότι η Μόσχα είναι έτοιμη να ξαναρχίσει τις ειρηνευτικές συνομιλίες με την Ουκρανία, κατηγορώντας το Κίεβο για τη διακοπή τους. «Από την πλευρά μας, είμαστε έτοιμοι να συνεχίσουμε τον διάλογο», είπε ο Μεντίνσκι, που είναι σύμβουλος στο Κρεμλίνο και του έχουν ανατεθεί οι διαπραγματεύσεις με την Ουκρανία, σε συνέντευξη που παραχώρησε στη δημόσια τηλεόραση της Λευκορωσίας. «Το πάγωμα των συνομιλιών έγινε αποκλειστικά με πρωτοβουλία της Ουκρανίας», πρόσθεσε, εκτιμώντας ότι τώρα «η μπάλα είναι στη δική τους πλευρά» «Η Ρωσία ποτέ δεν αρνήθηκε τις διαπραγματεύσεις», υποστήριξε. Οι διαπραγματεύσεις ξεκίνησαν αφού οι ρωσικές δυνάμεις μπήκαν στην Ουκρανία στις 24 Φεβρουαρίου αλλά δεν κατάφεραν να καταλάβουν γρήγορα την πρωτεύουσα. Οι υπουργοί Εξωτερικών των δύο χωρών συναντήθηκαν τον Μάρτιο στην Τουρκία, κατόπιν αντιπροσωπείες είχαν συνομιλίες στην Κωνσταντινούπολη, αλλά χωρίς επιτυχία. Ο Ουκρανός διαπραγματευτής Μιχαΐλο Ποντολιάκ είπε την περασμένη Τρίτη ότι οι συνομιλίες «αναστέλλονται» καθώς η Ρωσία ανασύνταξε τις δυνάμεις της και τώρα επικεντρώνει την «ειδική επιχείρηση», όπως αποκαλεί τον πόλεμο, στην ανατολική Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
39	"Ζελένσκι: ""Δεν είμαστε ακόμη έτοιμοι για ειρηνευτική διαπραγμάτευση"""	Ο πρόεδρος Ζελέσνκι είπε στον Μάριο Ντράγκι πως η Ουκρανία θα είναι έτοιμη για μια πραγματική ειρηνευτική διαδικασία, όταν όταν επανακαταλάβει τα εδάφη της, σύμφωνα με την εφημερίδα Corriere della Sera.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/4462/9640740/279000/w660/660/zelenskyy.jpg	2022-05-23 00:40	Σύμφωνα με την ιταλική εφημερίδα Corriere della Sera, στη χθεσινοβραδυνή τηλεφωνική συνομιλία του με τον Μάριο Ντράγκι, ο Ουκρανός πρόεδρος Βολοντίμιρ Ζελένσκι υποστήριξε ότι «η χώρα του δεν είναι ακόμη έτοιμη για μια πραγματική ειρηνευτική διαδικασία». «Θα μπορέσουμε να το συζητήσουμε, μόνον όταν επανακαταλάβουμε τα εδάφη που η Ρωσία μας αφαίρεσε, από την αρχή του πολέμου», πρόσθεσε ο Ζελένσκι, όπως γράφει η εφημερίδα του Μιλάνου. «Ελπίζω η Ιταλία να συνεχίσει να μας στηρίζει, με τα αμυντικά συστήματα τα οποία μας είναι απαραίτητα για τον απελευθερωτικό μας αγώνα», υπογράμμισε ο Ζελέσκι. Όπως αναφέρει, τέλος, η «Corriere», ο Ουκρανός πρόεδρος ζήτησε από τον Μάριο Ντράγκι να βοηθήσει την χώρα του να ενταχθεί στην Ευρωπαϊκή Ένωση «παρά τις αντιστάσεις κάποιων μελών της Ένωσης, αρχίζοντας από το Βερολίνο». Ακολουθήστε το News247.gr στο Google News και μάθετε πρώτοι όλες τις ειδήσεις	news247
40	Ουκρανία: Ο Ζελένσκι απορρίπτει την πρόταση Μακρόν αντί της ένταξης στην ΕΕ	Ως αχρείαστο συμβιβασμό απέρριψε την πρόταση Μακρόν ο Βολοντίμιρ Ζελένσκι. Τι δήλωσε αναλυτικά ο Ουκρανός πρόεδρος. 	                        NEW ARTICLES	Ο Ουκρανός πρόεδρος Βολοντίμιρ Ζελένσκι 	https://www.news247.gr/img/5987/9623233/218000/w660/660/volodymyr_zelenskyy.jpg	2022-05-21 20:19	Κάθε εναλλακτική πρόταση αντί της υποψηφιότητας της Ουκρανίας για ένταξη στην Ευρωπαϊκή Ένωση θα συνιστούσε «συμβιβασμό» με τη Ρωσία, δήλωσε το Σάββατο ο Ουκρανός πρόεδρος Βολοντίμιρ Ζελένσκι απαντώντας στο σχέδιο της «ευρωπαϊκής πολιτικής κοινότητας» που πρότεινε ο Γάλλος ομόλογός του, ο Εμανουέλ Μακρόν. «Δεν χρειαζόμαστε εναλλακτικές για την υποψηφιότητα της Ουκρανίας στην ΕΕ, δεν χρειαζόμαστε τέτοιους συμβιβασμούς», είπε ο Ζελένσκι στη συνέντευξη Τύπου που παραχώρησε στο Κίεβο μαζί με τον Πορτογάλο πρωθυπουργό Αντόνιο Κόστα. «Επειδή, πιστέψτε μας, δεν θα πρόκειται για συμβιβασμό με την Ουκρανία στην Ευρώπη, θα είναι άλλος ένας συμβιβασμός μεταξύ της Ευρώπης και της Ρωσίας. Είμαι απολύτως βέβαιος για αυτό. Είναι η επιρροή και η πολιτική και διπλωματική πίεση που ασκούν οι Ρώσοι αξιωματούχοι και οι λομπίστες στην απόφαση μιας ευρωπαϊκής χώρας να στηρίξει ή να μην στηρίξει την Ουκρανία», συνέχισε. Ο Μακρόν παρουσίασε αυτό το σχέδιό του στις 9 Μαΐου στο Ευρωπαϊκό Κοινοβούλιο στο Στρασβούργο, ενώ είναι σε εξέλιξη η συζήτηση για την έναρξη της ενταξιακής διαδικασίας. Ο Γάλλος πρόεδρος εξήγησε ότι θα χρειάζονταν «δεκαετίες» μέχρι να ενταχθεί η Ουκρανία και πρότεινε, στο μεταξύ, να συμμετάσχει σε μια «ευρωπαϊκή πολιτική κοινότητα» στην οποία θα μπορούσαν επίσης να ενταχθούν η Βρετανία και η Μολδαβία. Το σχέδιο αυτό, που πρόκειται να συζητηθεί στη σύνοδο κορυφής της ΕΕ στα τέλη Ιουνίου, επικρίθηκε από ορισμένους ηγέτες, όπως από τον Λιθουανό πρόεδρο Γκιτάνας Ναουσέντα, ο οποίος θέωρησε ότι αντικατοπτρίζει την έλλειψη βούλησης των Βρυξελλών για τη γρήγορη ένταξη της Ουκρανίας στην Ένωση. Ακολουθήστε το News247.gr στο Google News και μάθετε πρώτοι όλες τις ειδήσεις	news247
41	Ζελένσκι: Μόνο η διπλωματία θα θέσει τέλος στον πόλεμο στην Ουκρανία	Μόνο μέσω της διπλωματίας μπορεί να επιτευχθεί το τέρμα το πολέμου στην Ουκρανία, ανέφερε ο Βολοντίμιρ Ζελένσκι. Ποια προϋπόθεση είχε θέσει στη Ρωσία για να συνεχιστούν οι συνομιλίες.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/8270/9638823/308000/w660/660/zelenskyy.jpg	2022-05-21 13:50	"Ο πόλεμος στην Ουκρανία μπορεί να λάβει τέλος μόνο με διπλωματικούς τρόπους, δήλωσε σήμερα ο Ουκρανός πρόεδρος Βολοντίμιρ Ζελένσκι, καθώς οι συνομιλίες ανάμεσα στη Μόσχα και στο Κίεβο βρίσκονται σε αδιέξοδο. ""Το τέλος (της σύγκρουσης) θα είναι διπλωματικό"" είπε στο ουκρανικό τηλεοπτικό δίκτυο ICTV. Ο πόλεμος ""θα είναι πολυαίμακτος, θα έχει μάχες, αλλά θα λάβει οριστικά τέλος μέσω της διπλωματίας"". ""Οι συνομιλίες ανάμεσα στην Ουκρανία και τη Ρωσία θα λάβουν αποφασιστικά χώρα. Δεν ξέρω με ποια μορφή: με μεσολαβητές, χωρίς αυτούς, σε έναν διευρυμένο κύκλο, σε προεδρικό επίπεδο"", είπε. ""Υπάρχουν πράγματα που δεν θα μπορέσουμε να επιτύχουμε παρά μόνο στο τραπέζι των συνομιλιών. Θέλουμε όλα να επανέλθουν"" όπως πριν από την έναρξη της ρωσικής εισβολής στην Ουκρανία στις 24 Φεβρουαρίου, κάτι που ""η Ρωσία δεν θέλει"", πρόσθεσε, χωρίς να δίνει άλλες λεπτομέρειες. Τα αποτελέσματα των συνομιλιών αυτών --το θέμα των οποίων μπορεί να αλλάζει ""ανάλογα με τη στιγμή της συνάντησης""--, πρέπει να είναι ""δίκαια"" για την Ουκρανία, υπογράμμισε ο πρόεδρος. Αναφερόμενος σε ένα έγγραφο που αφορά εγγυήσεις ασφαλείας για την Ουκρανία, είπε πως θα υπογραφεί από ""τους φίλους και εταίρους της Ουκρανίας, χωρίς τη Ρωσία"", ενώ παράλληλα θα διεξαχθεί ""μια διμερής συζήτηση με τη Ρωσία"". Είπε επίσης πως είχε θέσει ως απαραίτητη προϋπόθεση για τη συνέχιση των συνομιλιών οι Ουκρανοί στρατιωτικοί που είχαν οχυρωθεί στο τεράστιο μεταλλουργικό σύμπλεγμα Αζοφστάλ στη Μαριούπολη, στη νοτιοανατολική Ουκρανία, να μην σκοτωθούν από τον ρωσικό στρατό. Τα ρωσικά στρατεύματα ""έδωσαν τη δυνατότητα, βρήκαν έναν τρόπο ώστε αυτοί οι άνθρωποι να βγουν ζωντανοί"" από το Αζοφστάλ, σημείωσε. ""Το πιο σημαντικό για μένα είναι να σωθούν στον μέγιστο βαθμό άνθρωποι και στρατιωτικοί"". Στις 17 Μαΐου, σύμβουλος του Ουκρανού προέδρου, ο Μιχαΐλο Ποντολιάκ, είχε πει πως οι συνομιλίες ανάμεσα στη Μόσχα και το Κίεβο είναι ""σε παύση"", εκτιμώντας πως η Μόσχα δεν επιδεικνύει καμία ""κατανόηση"" της κατάστασης. Την επομένη, το Κρεμλίνο είχε κατηγορήσει την Ουκρανία για ""πλήρη απουσία βούλησης"" να διαπραγματευθεί με τη Ρωσία για να τεθεί τέλος στην εισβολή στην Ουκρανία. Πολλές συναντήσεις ανάμεσα στους διαπραγματευτές των δύο πλευρών έχουν πραγματοποιηθεί, όμως δεν έχουν αποδώσει κανένα απτό αποτέλεσμα. Η τελευταία συνάντηση ανάμεσα στους επικεφαλής των αντιπροσωπειών --τον Βλαντίμιρ Μεντίνσκι από ρωσικής πλευράς και τον Ντέιβιντ Αραχάμια για την Ουκρανία-- ανάγεται στις 22 Απριλίου, σύμφωνα με τα ρωσικά πρακτορεία ειδήσεων. Αφού απέτυχαν να πάρουν τον έλεγχο του Κιέβου και της περιοχής του, τα ρωσικά στρατεύματα επικεντρώνουν στο εξής τις προσπάθειές τους σε μια επίθεση εναντίον της ανατολικής Ουκρανίας, όπου οι μάχες είναι σφοδρές. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
42	"Ουκρανία: Η Ρωσία θα δικάσει ως ""ναζί"" τους μαχητές του Αζοφστάλ - Ο Ζελένσκι ζητά αποζημιώσεις"	"Υπό πλήρη ρωσικό έλεγχο βρίσκεται η Μαριούπολη, σύμφωνα με το ρωσικό υπουργείο Άμυνας. Φόβοι για την τύχη των μαχητών του Αζοφστάλ, οι οποίοι θα δικαστούν ως ""ναζί"". Έκκληση Ζελένσκι να υπογραφεί διεθνής συμφωνία για ρωσικές αποζημιώσεις."	                        ΚΟΣΜΟΣ	Ρώσοι στρατιώτες	https://www.news247.gr/img/1474/9638629/882000/w660/660/rosoi_stratiotes.jpg	2022-05-21 09:10	"Σε μια ανακοίνωση που θα σήμαινε τη μεγαλύτερη νίκη της στον πόλεμο με την Ουκρανία, η Ρωσία ισχυρίστηκε ότι κατέλαβε πλήρως τη Μαριούπολη, μετά από μια σχεδόν τρεις μήνες πολιορκίας. Ο Ρώσος υπουργός Άμυνας Σεργκέι Σοϊγκού ενημέρωσε τον πρόεδρο Βλαντίμιρ Πούτιν για την «πλήρη απελευθέρωση» του εργοστασίου χάλυβα Αζοφστάλ στη Μαριούπολη - το τελευταίο προπύργιο της ουκρανικής αντίστασης - και της πόλης συνολικά. Δεν υπήρξε άμεση επιβεβαίωση από την Ουκρανία. Το ρωσικό κρατικό πρακτορείο ειδήσεων RIA Novosti επικαλέστηκε το υπουργείο, αναφέροντας ότι συνολικά 2.439 Ουκρανοί μαχητές που είχαν εγκλωβιστεί στο χαλυβουργείο παραδόθηκαν από τη Δευτέρα. Καθώς παραδόθηκαν, τα στρατεύματα αιχμαλωτίστηκαν από τους Ρώσους, ενώ κάποιοι οδηγήθηκαν σε μια πρώην ποινική αποικία. Άλλοι λέγεται ότι νοσηλεύονται. Οι ρωσικές αρχές ανακοίνωσαν πως θα ελέγξουν ορισμένους από τους υπερασπιστές της χαλυβουργίας για εγκλήματα πολέμου και πως θα τους δικάσουν, χαρακτηρίζοντάς τους ως «ναζί» και εγκληματίες. Αυτό έχει προκαλέσει φόβους από τη διεθνή κοινότητα για την τύχη τους. Η πλήρης κατάληψη της Μαριούπολης δίνει στον Πούτιν μια αναγκαία νίκη στον πόλεμο που ξεκίνησε στις 24 Φεβρουαρίου — μια σύγκρουση που υποτίθεται ότι θα ήταν μια αστραπιαία κατάκτηση για το Κρεμλίνο. Στρατιωτικοί αναλυτές δήλωσαν στο ABC ότι η κατάληψη της Μαριούπολης σε αυτό το σημείο έχει ως επί το πλείστον συμβολική σημασία, καθώς η πόλη ήταν ήδη ουσιαστικά υπό τον έλεγχο της Μόσχας. Την ίδια ώρα, οι μάχες μαίνονται στο Ντονμπάς, τη βιομηχανική καρδιά της ανατολικής Ουκρανίας που ο Πούτιν θέλει να καταλάβει. Οι ρωσικές δυνάμεις βομβάρδισαν έναν ζωτικής σημασίας αυτοκινητόδρομο και συνέχισαν τις επιθέσεις σε μια πόλη κλειδί στην περιοχή του Λουγκάνσκ, βομβαρδίζοντας ένα σχολείο, όπως δήλωσαν οι ουκρανικές αρχές. Ζελένσκι: «Να υπογραφεί διεθνής συμφωνία για την καταβολή πολεμικών αποζημιώσεων από τη Ρωσία» Ο ουκρανός πρόεδρος Βολοντίμιρ Ζελένσκι πρότεινε την Παρασκευή να υπογραφτεί διεθνής συμφωνία με συμμάχους της χώρας του για να εξασφαλιστεί πως θα καταβληθούν ρωσικές αποζημιώσεις για τις ζημιές του πολέμου. Ο κ. Ζελένσκι, που ερίζει πως η Ρωσία προσπαθεί να καταστρέψει όσο περισσότερες υποδομές της Ουκρανίας μπορεί, υποστήριξε πως έτσι θα σταλεί το μήνυμα ότι οι χώρες που εξαπολύουν επιθέσεις θα υποχρεώνονται να πληρώσουν για τις πράξεις τους. «Καλούμε τις χώρες εταίρους μας να υπογραφτεί πολυμερής συμφωνία και να δημιουργηθεί μηχανισμός ώστε να εξασφαλιστεί πως όλοι όσοι υπέφεραν από τις ρωσικές ενέργειες θα μπορέσουν να λάβουν αποζημιώσεις για όλες τις ζημίες που υπέστησαν», τόνισε ο ουκρανός πρόεδρος. Κατά τον κ. Ζελένσκι δυνάμει αυτής της συμφωνίας, πόροι, κεφάλαια και άλλα ιδιοκτησιακά στοιχεία της Ρωσίας στα κράτη-συμβαλλόμενα μέρη θα κατάσχονται και θα παραδίδονται σε ειδικό ταμείο πολεμικών αποζημιώσεων. «Αυτό θα ήταν δίκαιο. Η Ρωσία θα ένιωθε το βάρος κάθε πυραύλου, κάθε βόμβας, κάθε οβίδας που μας έριξε», πρόσθεσε. Οι πολέμιοι του Κρεμλίνου Γκάρι Κασπάροφ και Μιχαήλ Χοντορκόφσκι χαρακτηρίστηκαν ""ξένοι πράκτορες"" Δύο εξόριστοι αντίπαλοι του Βλαντίμιρ Πούτιν, ο πρώην πρωταθλητής στο σκάκι Γκάρι Κασπάροφ και ο πρώην ολιγάρχης Μιχαήλ Χοντορκόφσκι, χαρακτηρίστηκαν σήμερα στη Ρωσία ""ξένοι πράκτορες"", ανακοίνωσε το ρωσικό υπουργείο Δικαιοσύνης. Η ατιμωτητική αυτή ετικέτα, που θυμίζει τους ""εχθρούς του λαού"" της σοβιετικής περιόδου, χρησιμοποιείται μαζικά εναντίον των αντιπάλων, δημοσιογράφων και ακτιβιστών των ανθρωπίνων δικαιωμάτων, που κατηγορούνται ότι διεξάγουν πολιτικές δραστηριότητες που χρηματοδοτούνται από το εξωτερικό. Οι ""ξένοι πράκτορες"" υπόκεινται σε πολλούς περιορισμούς και περίπλοκες διαδικασίες, υπό την απειλή βαριών κυρώσεων. Ειδικότερα, πρέπει να αναφέρουν αυτήν την ιδιότητα σε όλες τις δημοσιεύσεις τους. Στον επικαιροποιημένο κατάλογο στην ιστοσελίδα του, το ρωσικό υπουργείο Δικαιοσύνης αναφέρει ότι ο Μιχαήλ Χοντορκόφσκι, 58 ετών και ο Γκάρι Κασπάροφ, 59 ετών, έχουν ""πηγές"" στην Ουκρανία για να χρηματοδοτούν τις δραστηριότητές τους. Πρώην παγκόσμιος πρωταθλητής στο σκάκι, ο Κασπάροφ αντιτίθεται εδώ και πολύ καιρό στον πρόεδρο Βλαντίμιρ Πούτιν και ζει σχεδόν τα τελευταία δέκα χρόνια εξόριστος στις ΗΠΑ. Ο Χοντορκόφσκι ήταν ένας από τους ισχυρότερους επιχειρηματίες της Ρωσίας τη δεκαετία του 1990, πριν έρθει σε αντιπαράθεση με το Κρεμλίνο με την άφιξη στην εξουσία του Πούτιν το 2000. Πέρασε δέκα χρόνια στη φυλακή, μεταξύ 2003 και 2013, και έκτοτε ζει εξόριστος. Επί χρόνια, χρηματοδοτούσε κυρίως στη Ρωσία την οργάνωση της αντιπολίτευσης Open Russia, η οποία αυτοδιαλύθηκε τον Μάιο του 2021 μπροστά στην αυξανόμενη καταστολή. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
43	"Πόλεμος στην Ουκρανία: Αυξάνεται ο αριθμός των νεκρών αμάχων - ""Κόλαση"" το Ντονμπάς"	Την ώρα που οι ρωσικές δυνάμεις συνεχίζουν να αυξάνουν την πίεση στο Ντονμπάς, στην παγκόσμια οικονομία ο φόβος για μια επισιτιστική κρίση γίνεται συνεχώς μεγαλύτερος.	                        ΚΟΣΜΟΣ	Πόλεμος στην Ουκρανία	https://www.news247.gr/img/1901/9629994/452000/w660/660/ukraine1.jpg	2022-05-20 07:50	Τουλάχιστον 12 άμαχοι σκοτώθηκαν και άλλοι τουλάχιστον 40 τραυματίστηκαν σε πλήγματα του πυροβολικού της Ρωσίας στην Σεβεροντονέτσκ, ανέφεραν οι τοπικές αρχές. Ο Σερχίι Χαϊντάι, ο περιφερειάρχης της Λουγκάνσκ, κατηγόρησε μέσω Telegram τις ρωσικές ένοπλες δυνάμεις πως βομβαρδίζουν σπίτια. Ο ρωσικός στρατός και οι φιλορώσοι αυτονομιστές επιτίθενται στην πόλη από πρακτικά όλες τις πλευρές. Είναι αδύνατη η επαλήθευση του αριθμού των θυμάτων του πολέμου, που διαρκεί σχεδόν τρεις μήνες. Τόσο το Κίεβο, όσο και η Μόσχα σπανίως ανακοινώνουν απολογισμούς των απωλειών στις τάξεις των ενόπλων τους δυνάμεων. Την περασμένη εβδομάδα, οι φιλορώσοι αυτονομιστές στη Ντονέτσκ ανέφεραν πως 1.700 μαχητές τους σκοτώθηκαν. Ο πιο πρόσφατος απολογισμός που έχει ανακοινώσει το ρωσικό υπουργείο Άμυνας ήταν αυτός στα τέλη Μαρτίου που έκανε λόγο για 1.351 νεκρούς. Στα μέσα Απριλίου, ο ουκρανός πρόεδρος Βολοντίμιρ Ζελένσκι μίλαγε για 3.000 ουκρανούς στρατιωτικούς νεκρούς. Ως αυτό το στάδιο, ο ΟΗΕ λέει ότι έχει επιβεβαιώσει πάνω από 3.800 θανάτους αμάχων. Ο απολογισμός των θυμάτων του πολέμου θεωρείται βέβαιο πως είναι πολύ πιο βαρύς στην πραγματικότητα. Ζελένσκι: «Κόλαση το Ντονμπάς» από τις ρωσικές δυνάμεις Οι ρωσικές δυνάμεις συνεχίζουν να αυξάνουν την πίεση στο Ντονμπάς, στην ανατολική Ουκρανία, που έχει μετατραπεί σε «κόλαση», όπως το έθεσε νωρίς σήμερα ο ουκρανός πρόεδρος Βολοντίμιρ Ζελένσκι, ο οποίος ταυτόχρονα χαρακτήρισε το γιγαντιαίο πακέτο στρατιωτικής, οικονομικής και ανθρωπιστικής βοήθειας που εγκρίθηκε στις ΗΠΑ επένδυση για την ασφάλεια της Δύσης. Το αμερικανικό Κογκρέσο ενέκρινε χθες το πακέτο 40 δισ. δολαρίων για να υποστηριχθεί η πολεμική προσπάθεια της Ουκρανίας, στην οποία εισέβαλε ο στρατός της Ρωσίας την 24η Φεβρουαρίου. Ενώ οι υπουργοί Οικονομικών της G7 άρχισαν να μετράνε τα δισεκατομμύρια που θα δώσει κάθε χώρα μέλος στο Κίεβο. «Για τους εταίρους μας δεν πρόκειται απλά για έξοδα ή δωρεές», έκρινε ο κ. Ζελένσκι στο μαγνητοσκοπημένο διάγγελμά του που μεταφορτώθηκε τις πρώτες πρωινές ώρες σήμερα σε ιστότοπους κοινωνικής δικτύωσης. «Είναι συμβολή στην δική τους ασφάλεια, διότι η προστασία της Ουκρανίας σημαίνει δική τους προστασία έναντι των νέων πολέμων και κρίσεων που μπορεί να προκαλέσει η Ρωσία», επιχειρηματολόγησε. Η νέα αμερικανική βοήθεια θα επιτρέψει στην Ουκρανία να αποκτήσει άρματα μάχης και να ενισχύσει την αντιαεροπορική της άμυνα, την ώρα που η Ρωσία συνεχίζει να επικεντρώνει τις προσπάθειές της στο ανατολικό και στο νότιο τμήμα της χώρας. Η Μόσχα θέλει πρωτίστως να κυριεύσει ολόκληρο το Ντονμπάς, την περιοχή των ρωσόφωνων που ελέγχουν εν μέρει από το 2014 φιλορώσοι αυτονομιστές. Ωστόσο «οι ουκρανικές ένοπλες δυνάμεις συνεχίζουν να σημειώνουν πρόοδο στην απελευθέρωση της περιφέρειας του Χαρκόβου», ενώ «οι δυνάμεις κατοχής επιδιώκουν να αυξήσουν κι άλλο την πίεση στο Ντονμπάς. Η κατάσταση εκεί είναι κόλαση, και δεν πρόκειται για υπερβολή», είπε ο ουκρανός πρόεδρος. Ρωσικοί βομβαρδισμοί στην περιφέρεια Λουγκάνσκ Ρωσικοί βομβαρδισμοί είχαν αποτέλεσμα να σκοτωθούν 12 άμαχοι και να τραυματιστούν άλλοι 40 χθες Πέμπτη στη Σεβεροντονιέτσκ, στην περιφέρεια Λουγκάνσκ, σύμφωνα με τον επικεφαλής των τοπικών αρχών Σερχίι Χαϊντάι, που κατηγόρησε τους Ρώσους πως έβαλαν στο στόχαστρο κυρίως σπίτια και προειδοποίησε ότι ο απολογισμός των θυμάτων μπορεί να αυξηθεί κι άλλο. Ομάδα του Γαλλικού Πρακτορείου επιτόπου διαπίστωσε ότι η βιομηχανική πόλη έχει μεταμορφωθεί εδώ και μέρες σε πεδίο μάχης και σφυροκοπείται από το ρωσικό πυροβολικό. Η Νέλα Κασκίνα, 65 ετών, συνταξιούχος υπάλληλος του δήμου, συνόψισε λέγοντας «δεν ξέρω πόσο καιρό θα μπορέσουμε να αντέξουμε». Η Σεβεροντονέτσκ και η Λισιτσάνσκ αποτελούν τον τελευταίο θύλακα αντίστασης στην περιφέρεια Λουγκάνσκ. Οι ρωσικές δυνάμεις έχουν περικυκλώσει τις δύο πόλεις, που χωρίζει ποταμός, και τις βομβαρδίζουν ακατάπαυστα. Εξάλλου ρωσικά στρατεύματα σκότωσαν χθες Πέμπτη πέντε άμαχους στη γειτονική περιφέρεια Ντανιέτσκ, σύμφωνα με τον επικεφαλής των τοπικών αρχών Πάβλο Κιριλένκο. Η Μόσχα ανακοίνωσε χθες ότι άλλοι σχεδόν 800 ουκρανοί στρατιωτικοί οχυρωμένοι στα δαιδαλώδη υπόγεια της αχανούς χαλυβουργίας Αζοφστάλ, στο λιμάνι της Μαριούπολης, παραδόθηκαν τις προηγούμενες 24 ώρες, με το σύνολο να φθάνει τους 1.730 από τη Δευτέρα. Δημοσιοποίησε φωτογραφίες ομάδων ένστολων που βγαίνουν, ορισμένοι με επιδέσμους και πατερίτσες, έπειτα από τη μακρά μάχη στο εργοστάσιο που το Κίεβο χαρακτηρίζει σύμβολο «της αντίστασης». Οι ουκρανικές αρχές λένε ότι η Μαριούπολη καταστράφηκε κατά το 90% και σκοτώθηκαν τουλάχιστον 20.000 άνθρωποι. Είναι αδύνατη η επαλήθευση των πληροφοριών αυτών με ανεξάρτητο τρόπο. Οι στρατιωτικοί που βγήκαν από το εργοστάσιο, ανάμεσά τους 80 τραυματίες, είναι «αιχμάλωτοι πολέμου», τόνισε το ρωσικό υπουργείο Άμυνας. Το Κίεβο συνεχίζει να αποφεύγει να μιλήσει για παράδοση. «Θα κάνω τα πάντα προκειμένου οι ισχυρότερες ξένες δυνάμεις να ενημερωθούν και, στο μέτρο που είναι δυνατό, να εμπλακούν στη διάσωση των ηρώων μας», δήλωσε ο κ. Ζελένσκι χθες Πέμπτη το βράδυ. Σε βίντεο που κυκλοφόρησε επίσης χθες, ο Σβιάτοσλαβ Παλαμάρ, υποδιοικητής του τάγματος Αζόφ των ουκρανών εθνικιστών, διαβεβαίωσε πως είναι ακόμη στο εργοστάσιο μαζί με άλλους διοικητές, χωρίς να δώσει λεπτομέρειες για την «επιχείρηση» που παραμένει κατ’ αυτόν πάντα σε εξέλιξη. Άγνωστη η τύχη των αιχμαλώτων Η τύχη των αιχμαλώτων παραμένει εκκρεμής. Το Κίεβο θέλει να οργανωθεί ανταλλαγή κρατουμένων. Η Μόσχα λέει πως θεωρεί ότι τουλάχιστον μέρος τους δεν είναι στρατιώτες, αλλά «νεοναζί». Ο πόλεμος, που οδεύει να κλείσει τρεις μήνες την Τρίτη, απειλεί να επιδεινώσει τη διεθνή επισιτιστική κρίση, καθώς έχει παραλύσει μεγάλο μέρος της γεωργικής δραστηριότητας και των εξαγωγών σιτηρών από την Ουκρανία, τη χώρα που ήταν ως πρότινος ο τέταρτος μεγαλύτερος εξαγωγέας καλαμποκιού και όδευε να γίνει ο τρίτος μεγαλύτερος εξαγωγέας σιταριού στον κόσμο. Η Ουάσινγκτον απαίτησε χθες η Μόσχα να επιτρέψει τις εξαγωγές των ουκρανικών σιτηρών. «Σταματήστε τον αποκλεισμό των λιμανιών στη Μαύρη Θάλασσα! Επιτρέψτε την ελεύθερη κυκλοφορία των πλοίων, των τρένων και των φορτηγών που μεταφέρουν τρόφιμα εκτός Ουκρανίας», αξίωσε ο αμερικανός υπουργός Εξωτερικών Άντονι Μπλίνκεν. Στην άλλη πλευρά, προσάπτοντας στη Δύση πως προσπαθεί να μετατρέψει τη Ρωσία σε αποδιοπομπαίο τράγο για «όλα τα προβλήματα στον κόσμο», ο ρώσος πρεσβευτής στον ΟΗΕ Βασίλι Νεμπένζια απέρριψε την κατηγορία πως η Μόσχα προκαλεί παγκόσμια επισιτιστική κρίση: αυτή είχε ενσκήψει εδώ και καιρό και οι αιτίες της συμπεριλαμβάνουν την άνοδο του πληθωρισμού, τα προβλήματα στις εφοδιαστικές αλυσίδες και «την κερδοσκοπία στις δυτικές αγορές», αντέτεινε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
44	Ουκρανία: Παρατείνεται ο στρατιωτικός νόμος για τουλάχιστον 3 μήνες	Έγγραφα που δημοσιοποιήθηκαν την Τετάρτη υποδεικνύουν πως ο στρατιωτικός νόμος στην Ουκρανία παρατείνεται για τουλάχιστον τρεις μήνες. Αρκετοί θεωρούν την χρονική παράταση, ένδειξη του πόσο αναμένει το Κίεβο να συνεχιστούν οι εχθροπραξίες.	                        ΚΟΣΜΟΣ	Πόλεμος στην Ουκρανία	https://www.news247.gr/img/4215/9606089/722000/w660/660/ukraine1.jpg	2022-05-19 01:57	Ο Ουκρανός πρόεδρος Βολοντίμιρ Ζελένσκι σκοπεύει να παρατείνει τον στρατιωτικό νόμο και την επιστράτευση για άλλους τουλάχιστον τρεις μήνες, υποδεικνύουν έγγραφα τα οποία δημοσιοποιήθηκαν χθες Τετάρτη, καθώς η Ουκρανία συνεχίζει να αντιστέκεται στην εισβολή του στρατού της Ρωσίας. Η υποστήριξη στη Βερχόβνα Ράντα («ανώτατο συμβούλιο», το ουκρανικό κοινοβούλιο) θεωρείται δεδομένη. Ο στρατιωτικός νόμος κατά συνέπεια αναμένεται να παραταθεί ως τουλάχιστον την 23η Αυγούστου, την παραμονή της ημέρα της ανεξαρτησίας της Ουκρανίας. Σύμφωνα με το ΑΠΕ-ΜΠΕ, ο στρατιωτικός νόμος επιβλήθηκε την 24η Φεβρουαρίου, ώρες μετά την έναρξη της ρωσικής εισβολής. Έκτοτε, το μέτρο παρατείνεται κάθε φορά για τριάντα ημέρες. Ορισμένοι παρατηρητές θεωρούν τη διάρκειά του ένδειξη του πόσο αναμένει το Κίεβο να συνεχιστούν οι εχθροπραξίες. Ακολουθήστε το News247.gr στο Google News και μάθετε πρώτοι όλες τις ειδήσεις	news247
45	Πρεμιέρα στις Κάννες με Ζελένσκι να απαγγέλει Τσάρλι Τσάπλιν	Πρώτες εντυπώσεις από τις Κάννες που ήδη από την πρεμιέρα θυμίζουν τον πραγματικό εαυτό τους.	                        SUNDAY EDITION	"Mise en place du celebre tapis rouge du 75eme Festival international du Film de Cannes, le 17 Mai 2022 a Cannes.
Setting up the famous red carpet of the 75th Cannes International Film Festival, on May 17th 2022 in Cannes. (Photo by Frederic Dides / Hans Lucas / Hans Lucas via AFP)"	https://www.news247.gr/img/5205/9634656/479000/we990/990/afp.com-20220518-partners-080-hl_fdides_1743447-highres.jpg	2022-05-18 09:34	Ξέρεις ότι έχει ξεκινήσει το Φεστιβάλ Καννών όταν επισκεφθείς τα συνοικιακά McDonald’s και τα πλαστικά τραπεζάκια είναι γεμάτα από ανθρώπους καλοντυμένους στην τρίχα, με σμόκιν και φορέματα, ανάμεσα σε τσαλακωμένα περιτυλίγματα δίπλα σε μισοφαγωμένα μπέργκερ και παραπεταμένες πατάτες. Είναι ακριβώς απέναντι από την μεγάλη αίθουσα Lumiere του κεντρικού παλαί του Φεστιβάλ, εκεί που πραγματοποιούνται όλες οι επίσημες πρεμιέρες– στις οποίες η επίσημη ένδυση είναι υποχρεωτική ώστε να μπορέσεις και μόνο να μπεις στην αίθουσα. Μετά το τέλος της βραδινής πρεμιέρας, οι επιλογές εκείνη την ώρα δεν είναι πολλές. Η πρώτη επίσημη πρεμιέρα του φετινού, 75ου Φεστιβάλ Καννών έγινε το βράδυ της Τρίτης με παρουσία διάσημων αστέρων και των μελών της φετινής κριτικής επιτροπής, με τον Πρόεδρο Βενσάν Λιντόν να απολαμβάνει ενός ζεστού standing ovation. (Ο Λιντόν, έτσι κι αλλιώς σημαντική φιγούρα του σύγχρονου ευρωπαϊκού σινεμά, ήταν κι ο πρωταγωνιστής του περσινού Χρυσού Φοίνικα, Titane.) Όπως και του επίτιμου καλεσμένου Φόρεστ Γουίτακερ ο οποίος έτυχε της σπάνιας διάκρισης, να του απονεμηθεί τιμητικός Χρυσός Φοίνικας για το σύνολο της καριέρας του. Ο ΖΕΛΕΝΣΚΙ ΚΑΙ Ο ΤΣΑΠΛΙΝ Πριν όμως η Τζούλιαν Μουρ ανέβει στη σκηνή για να κηρύξει την έναρξη του 75ου Φεστιβάλ Καννών, εμφανίστηκε ένας άλλος καλεσμένος-έκπληξη, με τον Βολοντίμιρ Ζελένσκι να δίνει το παρών κι εδώ μέσω δορυφορικής σύνδεσης. Ο Ζελένσκι εκτός από τις εμφανίσεις του σε διάφορα κοινοβούλια ανά τον κόσμο, έχει εμφανιστεί και σε διάφορες καλλιτεχνικές εκδηλώσεις στο πλαίσιο της συνεχιζόμενης καμπάνιας του υπέρ της διάδοσης του μηνύματος κατά της ρωσικής εισβολής. Στην αίθουσα Lumiere, ο Ζελένσκι συνέδεσε το μήνυμά του με το κινηματογραφικό context του χώρου, κάνοντας ευθεία αναφορά στον Μεγάλο Δικτάτορα του Τσάρλι Τσάπλιν. «Το μίσος των ανθρώπων θα περάσει, και οι δικτάτορες θα πεθάνουν, και η δύναμη που πήραν από τον λαό θα επιστρέψει στο λαό. Και όσο πεθαίνουν οι άνθρωποι, η ελευθερία δεν θα χαθεί ποτέ», είπε, δανειζόμενος τα εμβληματικά λόγια του Τσάπλιν και καταλήγοντας πως «και πάλι σήμερα, όπως και τότε, το σινεμά δεν πρέπει να σωπάσει». Το σινεμά, εν προκειμένω, αυτό που είχε να παραδώσει για την συγκεκριμένη βραδιά ήταν μια χοντροκομμένη κωμωδία με ζόμπι, γεμάτη b-movie αισθητική και μπόλικες εκλάμψεις σκατολογικού χιούμορ. Αχ, αυτή η μαγεία των αντιθέσεων. Είναι η δεύτερη φορά τα τελευταία χρόνια που οι Κάννες ανοίγουν με μια ζόμπι κωμωδία από σκηνοθέτη-συχνό επισκέπτη του Φεστιβάλ. Προηγούμενη ήταν το Οι Νεκροί Δεν Πεθαίνουν του Τζιμ Τζάρμους, μια ταινία που μάλλον δυσφορία είχε προκαλέσει στο μεγαλύτερο μέρος των καλεσμένων τότε, παρά οτιδήποτε άλλο. Η ταινία που είδαμε φέτος δεν είναι απαραιτήτως καλύτερη, είναι όμως πιο ταιριαστή για το ρόλο που της δόθηκε. ΤΟ ΜΟΝΟΠΛΑΝΟ ΤΩΝ ΖΩΝΤΑΝΩΝ ΝΕΚΡΩΝ Το Coupez! του Μισέλ Χαζαναβίσιους (με αγγλικό τίτλο Final Cut) είναι ριμέικ του πρόσφατου γιαπωνέζικου καλτ φιλμ One Cut of the Dead, όπου παρακολουθούμε ένα μονοπλάνο ως ταινία-μέσα-στην-ταινία, να μας παρουσιάζει ένα κινηματογραφικό συνεργείο να αντιμετωπίζει μια επίθεση ζόμπι. Όταν πέσει το πρώτο cut, η αλήθεια για το τι ακριβώς είναι αυτό που παρακολουθούμε αρχίζει να αποκαλύπτεται, με αποκορύφωμα την απολαυστική τελευταία πράξη όπου λύνονται όλες οι απορίες (που δεν ξέραμε καν πως είχαμε). Είναι μια εξαιρετικά διασκεδαστική φόρμουλα, που ο Χαζαναβίσιους διασκευάζει δίχως να έχει απαραίτητα κάποια ιδιαίτερα ευρηματική επαναπροσέγγιση κατά νου. Σκηνοθέτης που στο παρελθόν έχει βγάλει τις Κάννες ασπροπρόσωπες με το The Artist, καταπιάνεται διαρκώς στη φιλμογραφία του με το σινεμά ως αφηγηματικό αντικείμενο προσεγγίζοντάς από διάφορες σκοπιές αλλά πάντα με μια ελαφρότητα στην διάθεσή του. Είτε μιλάμε για το Artist και την ανασύσταση της εποχής του βωβού σινεμά, είτε για την τελείως άστοχη κάτι-σαν-βιογραφία του Γκοντάρ με το Redoubtable, είτε τελικά με τη σειρά κατασκοπικών κωμωδιών OSS με τον Ζαν Ντιζαρντέν, που φυσικά ριφάρουν ανεξάντλητα πάνω στην παράδοση του είδους. Το Final Cut παρότι πλασάρεται ως κάτι πολύ πιο «βήτα» απέναντι στο κλασάτο παλιομοδίτικο ασπρόμαυρο του Artist, στην πραγματικότητα δεν διαφέρουν και τόσο πολύ ως ταινίες. Αναπαράγουν κάποια εμφανή τεχνικά και σημειολογικά ερεθίσματα ενός είδους ή και μιας ολόκληρης εποχής, κρύβοντας από πίσω μια κλασικής δομής ιστορία συναισθηματικής εξιλέωσης που συνδέεται άμεσα με την ψευδαίσθηση της κινηματογραφικής γραφής και φόρμας. Οι κατασκευές του Χαζαναβίσιους λειτουργούν μόνο ως κάτι το πλαστικό, κάτι το επιφανειακά όμοιο με αυτό στο οποίο αναφέρονται– κι αν αυτό βοήθησε το Artist να βάλει πλώρη προς τα Όσκαρ, είναι κι αυτό που δεν αφήνει το Final Cut να πάρει μπροστά για τουλάχιστον το μισό της διάρκειάς του, με μια πρώτη πράξη που δεν τσουλάει, ένα μεσαίο μέρος βαριεστημένα επεξηγηματικό, και μια τρίτη πράξη που τελοσπάντων επιτέλους τα πράγματα ζωντανεύουν και ολοκληρώνονται με περιέργως απολαυστικό τρόπο. Αν και μέχρι τότε όχι μόνο είναι αργά, αλλά απορείς και ποιο το νόημα αυτού του ριμέικ εν γένει. (Η τεχνική, η γνώση και η ειλικρίνεια με την οποία γύρισε ο Ρόμπερτ Ροντρίγκεζ το Planet Terror παραμένει η αποθέωση του υποείδους καταρτισμένων μεγαλο-σκηνοθετών που προσπαθούν να γυρίσουν πειστικά z-movie σινεμά.) Τη δουλειά του πάντως την έκανε ως εναρκτήριο φιλμ του Φεστιβάλ– ο Χαζαναβίσιους μοιάζει με σκηνοθέτης γεννημένος για την συγκεκριμένη θέση. Όχι πως δεν έχουμε δει πολύ τολμηρά ή σπουδαία φιλμ να ανοίγουν το Φεστιβάλ. Πέρσι κιόλας, το άνοιγμα έγινε με το Annette του Λεός Καράξ, την ταινία της χρονιάς. Όμως αρκετά συχνά, τα φιλμ έναρξης στα μεγάλα Φεστιβάλ δεν λειτουργούν απαραίτητα ως δημιουργικό βαρόμετρο και καλλιτεχνικό στίγμα, παρά ως μια ανάλαφρη απόδραση στον κόσμο του σινεμά. Τις επόμενες μέρες η αφρόκρεμα του χολιγουντιανού, του ευρωπαϊκού και του ασιατικού σινεμά θα βρεθεί στην Κρουαζέτ, από τον Τομ Κρουζ και το Top Gun: Maverick ως τον Παρκ Τσαν-γουκ και το Decision to Leave, κι από το «ελληνικό» Crimes of the Future του Ντέιβιντ Κρόνενμπεργκ ως το «ελληνικό» Triangle of Sadness του Ρούμπεν Έστλουντ. Όλους θα τους καλωσορίσει η μορφή του Τρούμαν του Τζιμ Κάρεϊ, που έχει αποτελέσει τη βάση της φετινής αφίσας του Φεστιβάλ, που κοσμεί το παλαί, ακριβώς πάνω από το κόκκινο χαλί. Η αφίσα κεντράρει στην ιδέα της απόδρασης του Τρούμαν, σε ένα συμβολικό δείγμα αστείρευτα ουμανιστικού σινεμά που υπογραμμίζει μια δική μας μεγάλη ανάγκη. Προς το παρόν, και περιμένοντας τις 12 μέρες που θα ακολουθήσουν, η πρώτη απόδραση αμέσως μετά τα γαλλικά ζόμπι με τα γιαπωνέζικα ονόματα, έγινε στο fast food στην απέναντι πλευρά του δρόμου από το επιβλητικό παλαί. Και τα κουστούμια, και τα μισοφαγωμένα τσαλαπατημένα μπέργκερ. Οι Κάννες φέτος θυμίζουν ήδη ξανά τον εαυτό τους.	                        Θοδωρής Δημητρόπουλος
46	Ουκρανία: Νέα επικοινωνία Ζελένσκι - Μακρόν 	"Νέα τηλεφωνική επικοινωνία του Βολοντίμιρ Ζελένσκι με τον Εμανουέλ Μακρόν, μετά τις βολές περί ""διπλωματικών παραχωρήσεων"". Τα θέματα που συζήτησαν οι δύο αρχηγοί. "	                        ΚΟΣΜΟΣ	Βολοντίμιρ Ζελένσκι και Εμανουέλ Μακρόν	https://www.news247.gr/img/2983/9604322/890000/w660/660/zelensky-macron.jpg	2022-05-17 20:05	"Ο Ουκρανός πρόεδρος Βολοντίμιρ Ζελένσκι γνωστοποίησε σήμερα πως είχε μια ""μακροσκελή και ουσιαστική"" τηλεφωνική επικοινωνία με τον Γάλλο ομόλογό του Εμανουέλ Μακρόν σχετικά με τον πόλεμο στην Ουκρανία. ""Ενημέρωσα για την πορεία των εχθροπραξιών, την επιχείρηση διάσωσης των στρατιωτικών από το Αζοφστάλ και το όραμα για τις προοπτικές της ειρηνευτικής διαδικασίας. Έθεσα το ζήτημα της προμήθειας καυσίμων στην Ουκρανία"", αναφέρει η ανάρτηση που έκανε ο Ζελένσκι στο Twitter. ""Συζητήσαμε επίσης για την αμυντική υποστήριξη από τη Γαλλία, την προετοιμασία του έκτου πακέτου κυρώσεων (της ΕΕ σε βάρος της Ρωσίας) και πιθανούς τρόπους για τις εξαγωγές ουκρανικών αγροτικών προϊόντων. Είχαμε μια ουσιαστική συζήτηση σχετικά με την αίτηση μας να αποκτήσουμε καθεστώς υποψήφιας προς ένταξη της χώρας στην ΕΕ"", σημειώνει ο Ουκρανός πρόεδρος. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
47	"Ουκρανία: Στον ""πάγο"" οι διαπραγματεύσεις με Ρωσία - Νέες απειλές Πούτιν κατά Ευρώπης"	Ο Βλαντίμιρ Πούτιν προειδοποίησε την Ευρώπη ότι αυτή θα είναι που θα βγει ζημιωμένη σε περίπτωση εμπάργκο στο ρωσικό πετρέλαιο. Συνεχίζονται οι κυρώσεις της Δύσης, ενώ δεν σημειώνεται κανένα προχώρημα στις διαπραγματεύσεις για τον τερματισμό του πολέμου.	                        ΚΟΣΜΟΣ	Ο ρώσος πρόεδρος Βλαντίμιρ Πούτιν	https://www.news247.gr/img/9089/9633897/204000/w660/660/putin.jpg	2022-05-17 16:39	"Ο ρώσος πρόεδρος Βλαντίμιρ Πούτιν προειδοποίησε την Ευρώπη ότι θα πληρώσει υψηλό τίμημα για την ενέργεια εάν η Δύση επιβάλει εμπάργκο στο ρωσικό πετρέλαιο. Όπως διαμήνυσε, οι κυρώσεις της Δύσης και το πιθανό εμπάργκο στο ρωσικό πετρέλαιο θα έχει ως αποτέλεσμα να αυξηθούν παγκοσμίως οι τιμές πετρελαίου. Ο Πούτιν μιλούσε με Ρώσους αρχηγούς πετρελαίου και κυβερνητικούς αξιωματούχους, σε τηλεοπτική ομιλία, για τον αντίκτυπο των δυτικών κυρώσεων στην ενεργειακή βιομηχανία. Ο Ρώσος ηγέτης ισχυρίστηκε ότι οι κυρώσεις, οι οποίες επιβλήθηκαν μετά την εισβολή της Ρωσίας στην Ουκρανία τον Φεβρουάριο, είχαν επιβληθεί από τη Δύση για πολιτικούς λόγους. Αλλά κατέληξε στο συμπέρασμα ότι θα ήταν αδύνατο για ορισμένες ευρωπαϊκές χώρες, οι οποίες εξαρτώνται σε μεγάλο βαθμό από την ενέργεια από τη Ρωσία, να αποφύγουν εντελώς το ρωσικό πετρέλαιο. Οκτώ νεκροί από ρωσικό πλήγμα σε χωριό στα βόρεια του Κιέβου Οκτώ άνθρωποι σκοτώθηκαν και 12 τραυματίστηκαν σήμερα από ρωσικό πλήγμα στην Ντέσνα, ένα ουκρανικό χωριό που απέχει περίπου 60 χιλιόμετρα βόρεια του Κιέβου και είναι γνωστό ότι φιλοξενεί ένα μεγάλο στρατόπεδο εκπαίδευσης. «Οκτώ νεκροί, 12 τραυματίες», είπε στο Γαλλικό Πρακτορείο ο Αλεξάντρ Ιφτσένκο, ο εκπρόσωπος του τοπικού παραρτήματος της υπηρεσίας αντιμετώπισης εκτάκτων καταστάσεων. Τουλάχιστον πέντε τραυματίες στην περιοχή Σούμι Συνεχίζονται οι μάχες στην ανατολική Ουκρανία, με ρωσικά χτυπήματα να έχουν αναφερθεί στην πόλη Οκτούρκα στη βορειοανατολική περιοχή Σούμι. Ο περιφερειακός κυβερνήτης Ντμίτρο Ζιβίτσκι είπε ότι κτίρια, μεταξύ των οποίων ένα νηπιαγωγείο και μια εκκλησία, υπέστησαν ζημιές. Ο βομβαρδισμός της περιοχής από ρωσικές δυνάμεις συνεχίζεται από σήμερα το πρωί, είπε μέσω του Telegram. Τουλάχιστον πέντε άνθρωποι τραυματίστηκαν, αναφέρουν οι αρχές. Το ρωσικό υπουργείο Άμυνας δήλωσε ότι οι πύραυλοι του «κατέστρεψαν εχθρικές εφεδρείες» που ολοκλήρωναν ασκήσεις μάχης σε εκπαιδευτικά κέντρα στην περιοχή Οχτύρκα. Στον ""πάγο"" οι ειρηνευτικές διαπραγματεύσεις Οι ειρηνευτικές διαπραγματεύσεις ανάμεσα στην Ουκρανία και τη Ρωσία βρίσκονται σε «παύση», διότι η Μόσχα δεν επιδεικνύει κανενός είδους «κατανόηση» της κατάστασης, κατήγγειλε ο Μιχαΐλο Ποντολιάκ, σύμβουλος του προέδρου της Ουκρανίας Βολοντίμιρ Ζελένσκι και μέλος της ουκρανικής διαπραγματευτικής ομάδας. «Η διαπραγματευτική διαδικασία βρίσκεται σε παύση», δήλωσε, σύμφωνα με ανακοίνωση της ουκρανικής προεδρίας. «Η Ρωσία δεν επιδεικνύει ένα στοιχείο κλειδί: την κατανόηση αυτού που συμβαίνει αυτήν την στιγμή στον κόσμο και τον εξαιρετικά αρνητικό της ρόλο», συνέχισε προσθέτοντας ότι η Μόσχα «δεν κατανοεί ότι ο πόλεμος δεν εξελίσσεται πλέον σύμφωνα με τους κανόνες της, το χρονοδιάγραμμά της ή τα σχέδιά της». «Ο στρατηγικός στόχος των Ρώσων είναι όλα ή τίποτε», δήλωσε ο Μιχαΐλο Ποντολιάκ. Οι ρωσικές πολιτικές ελίτ, «φοβούνται να πουν την αλήθεια, δηλαδή ότι πρέπει να αποσυρθούν από τον πόλεμο υπό συνθήκες τελείως διαφορετικές από αυτές που είχαν ανακοινωθεί αρχικά». Η σειρά των συναντήσεων ανάμεσα σε ουκρανούς και ρώσους διαπραγματευτές δεν οδήγησαν σε κανένα αποτέλεσμα. Η τελευταία συνάντηση ανάμεσα στους επικεφαλής των αντιπροσωπειών, του Βλαντίμιρ Μεντίνσκι από την ρωσική πλευρά και του Νταβίντ Αραχαμία από την ουκρανική πλευρά, πραγματοποιήθηκε στις 22 Απριλίου, σύμφωνα με τα ρωσικά πρακτορεία ειδήσεων. Ο υπουργός Εξωτερικών της Ρωσίας Σεργκέι Λαβρόφ κατηγόρησε στις 25 Απριλίου την Ουκρανία ότι «υποκρίνεται» πως διαπραγματεύεται, διαβεβαιώνοντας την Μόσχα ότι θέλει να συνεχίσει τις συνομιλίες. ""Η Ουκρανία δε θα δώσει εδάφη της για την επίτευξη της ειρήνης"" Η Ουκρανία θεωρεί απαράδεκτες τις πρωτοβουλίες να δοθούν στους Ρώσους ορισμένα εδάφη της για την επίτευξη ειρήνης, δήλωσε ο σύμβουλος του Ουκρανού προέδρου Μιχαήλο Ποντολιάκ, κατά την διάρκεια ενημερωτικού μαραθωνίου με την συμμετοχή ουκρανικών τηλεοπτικών δικτύων, μεταδίδει το ουκρανικό πρακτορείο ειδήσεων Ukrinform. «Το τίμημα του πολέμου είναι πολύ μεγάλο. Έχουν σκοτωθεί πολλοί άμαχοι. Και δεν έχουν απλά σκοτωθεί, αλλά έχουν βασανιστεί, κυνικά, επειδή αυτή είναι η φιλοσοφία της Ρωσικής Ομοσπονδίας: να έρθει στην Ουκρανία και να σκοτώνει κυνικά ανθρώπους. Όχι απλά να σκοτώνει, αλλά να το κάνει αυτό με τρόπο κυνικό και μαζικό, να βιάζει. Αυτή η κοσμοθεωρία είναι απαράδεκτη για μας, να δώσουμε κάτι στην Ρωσική Ομοσπονδία και να υποκρινόμαστε ότι έγινε κάποιος μικρός πόλεμος. Αυτό είναι αδύνατο», δήλωσε ο Ποντολιάκ. Επίσης χαρακτήρισε απαράδεκτες τις προτάσεις για δήθεν κατάπαυση του πυρός χωρίς την αποχώρηση των ρωσικών στρατευμάτων, επειδή στην περίπτωση αυτή, η Ρωσία θα ελέγχει μέρος του ουκρανικού εδάφους. Ο σύμβουλος του Ουκρανού προέδρου, διαβεβαίωσε ότι υπογραφές συμφωνιών τύπου Μινσκ-2 δεν θα υπάρξουν, καθώς παρόμοιες αποφάσεις θα αναστείλουν τον πόλεμο για κάποιο διάστημα. Παράλληλα ο Ποντολιάκ, ανέφερε ότι η Ρώσοι εξακολουθούν εμμένουν στα δικά τους στερεότυπα σκέψης, στην ουσία δεν έχουν αλλάξει τις οδηγίες όσον αφορά στις διαπραγματεύσεις από την αρχή της ευρείας κλίμακας εισβολής ενώ οι διαπραγματεύσεις με την Ρωσική Ομοσπονδία έχουν διακοπεί. «Ζουν (οι Ρώσοι-σ.σ) σ έναν κόσμο, όπου τάχα υπάρχει ο ‘ουκρανικός φασισμός’. Ο κόσμος όμως το αντιλαμβάνεται και αυτό. Στην ουσία έχει αποδειχθεί με ντοκουμέντα ότι αυτή τη στιγμή στον κόσμο υπάρχει ένας είδος ναζισμού, του ρωσικού ναζισμού. Όμως εκείνοι δεν το έχουν καταλάβει… Ασφαλώς θα περάσει κάποιο χρονικό διάστημα, για να περάσουμε σε πιο θεμελιώδη συζήτηση για το πρόβλημα αυτό, το πρόβλημα της αποναζιστικοποίησης της Ρωσίας, στο πλαίσιο των διαπραγματεύσεων», δήλωσε ο Ποντολιάκ. Ο πρόεδρος της Γαλλίας Εμμανουέλ Μακρόν είχε δηλώσει ότι καμία από τις πλευρές δεν πρέπει μετά τον πόλεμο να βγει μειωμένη και ότι τάσσεται υπέρ της αναζήτησης δρόμων για να βγουν οι Ρώσοι από την κατάσταση αυτή. Ο πρόεδρος Βολοντίμιρ Ζελένσκι απαντώντας υπογράμμισε ότι η Ουκρανία δεν προτίθεται και δεν θα επιδιώξει «να διατηρήσει το πρόσωπο του Πούτιν» προχωρώντας σε κάποιες υποχωρήσεις ως προς την κυριαρχία της για να τελειώσει ο πόλεμος. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
48	Πόλεμος στην Ουκρανία: Νύχτα βομβαρδισμών στη Λβιβ - Αποχώρηση εκατοντάδων στρατιωτών από το Αζοφστάλ 	Σειρά εκρήξεων κατά τη διάρκεια της νύχτας στη δυτική Ουκρανία. Πάνω από 200 στρατιώτες έφυγαν από το εργοστάσιο χαλυβουργίας. Πολλοί οι τραυματίες.	                        ΚΟΣΜΟΣ	Πόλεμος στην Ουκρανία	https://www.news247.gr/img/4322/9633228/699000/w660/660/untitled_1.jpg	2022-05-17 06:44	Σειρά εκρήξεων ακούστηκε κατά τη διάρκεια της νύχτας στη Λβιβ, μεγάλη πόλη της δυτικής Ουκρανίας, διαπίστωσε δημοσιογράφος του πρακτορείου ειδήσεων Reuters. Δεν είναι ακόμη γνωστό εάν υπάρχουν απώλειες εξαιτίας των αλλεπάλληλων εκρήξεων, που άρχισαν λίγο μετά τη 01:00 (τοπική ώρα και ώρα Ελλάδας). Πληροφορίες ουκρανικών ΜΜΕ κάνουν λόγο για οκτώ ως δέκα πλήγματα. Πάνω από 260 ουκρανοί στρατιωτικοί, ανάμεσά τους 53 τραυματίες, έφυγαν από το πολιορκημένο εργοστάσιο της χαλυβουργίας Αζοφστάλ στη Μαριούπολη, ανακοίνωσε το ουκρανικό γενικό επιτελείο. Οι τραυματίες μεταφέρθηκαν σε ιατρικό κέντρο στη Νοβοαζόφσκ, ανέφεραν οι ουκρανοί επιτελείς. Άλλοι 211 μεταφέρθηκαν στο χωριό Ολενίφκα, που ελέγχεται από τις ρωσικές δυνάμεις, και πρόκειται να επιστρέψουν σε περιοχές ελεγχόμενες από το ουκρανικό κράτος αργότερα, στο πλαίσιο ανταλλαγών κρατουμένων, διευκρίνισε η Χάνα Μάλιαρ, η υφυπουργός Άμυνας της Ουκρανίας. Οι προσπάθειες να απομακρυνθούν από τις αχανείς εγκαταστάσεις της χαλυβουργίας Αζοφστάλ οι εναπομείναντες ουκρανοί στρατιωτικοί συνεχίζονται, πάντα το ουκρανικό επιτελείο. «Οι δραστηριότητες για τη διάσωση των υπερασπιστών που απομένουν συνεχίζονται», κατά το ουκρανικό επιτελείο, που τους χαρακτήρισε «τους ήρωες της εποχής μας» που «θα μείνουν στην ιστορία για πάντα», καθώς κατ’ αυτό εμπόδισαν «να εφαρμοστεί το (ρωσικό) σχέδιο για να καταληφθεί γρήγορα η Ζαπορίζια», ουκρανική πόλη 200 χιλιόμετρα δυτικά της Μαριούπολης. Σε βίντεο που δημοσιοποίησαν οι υπηρεσίες του ο ουκρανός πρόεδρος Βολοντίμιρ Ζελένσκι δήλωσε πως το ουσιώδες είναι «να σωθεί η ζωή των παλικαριών μας», επιμένοντας «θέλω να το υπογραμμίσω: η Ουκρανία χρειάζεται τους ήρωές της ζωντανούς». Την περασμένη εβδομάδα, οι ουκρανικές αρχές έλεγαν ότι πάνω από 1.000 ουκρανοί στρατιωτικοί, ανάμεσά τους 600 τραυματίες, σύμφωνα με έναν από τους διοικητές τους, απέμεναν στον τελευταίο θύλακα αντίστασης στη Μαριούπολη. Οχυρώθηκαν στα υπόγεια της χαλυβουργίας κατά την πολιορκία του λιμανιού στρατηγικής σημασίας στην Αζοφική Θάλασσα σχεδόν από την έναρξη της ρωσικής εισβολής στην ουκρανική επικράτεια την 24η Φεβρουαρίου. Ακολουθήστε το News247.gr στο Google News και μάθετε πρώτοι όλες τις ειδήσεις	news247
49	Eurovision 2022: Στρατιώτες και γυναίκες υποδέχθηκαν με λουλούδια τους Kalush Orchestra	Με λουλούδια στα χρώματα της Ουκρανίας, στρατιώτες και γυναίκες υποδέχθηκαν τους Kalush Orchestra, μετά το θρίαμβό τους στο φετινό διαγωνισμό της Eurovision.	                        ΚΟΣΜΟΣ	Στρατιώτες και γυναίκες υποδέχθηκαν με λουλούδια τους Kalush Orchestra	https://www.news247.gr/img/2200/9632960/472000/w660/660/kalus.jpg	2022-05-17 01:57	Το συγκρότημα Kalush Orchestra επέστρεψε σήμερα στην Ουκρανία μετά τον θρίαμβο στον διαγωνισμό τραγουδιού της Eurovision. Στρατιώτες και γυναίκες -που εξυμνούνται στο νικητήριο τραγούδι «Stefania»- υποδέχθηκαν τα μέλη του συγκροτήματος στα σύνορα με την Πολωνία. Στον frontman του συγκροτήματος Όλεχ Πσιουκ προσφέρθηκαν λουλούδια στα χρώματα της ουκρανικής σημαίας (κίτρινο και μπλε), προτού αγκαλιάσει τη σύντροφό του. Στη συνέχεια η Kalush Orchestra παρουσίασε μια αυτοσχέδια διασκευή του τραγουδιού «Stefania», το οποίο κατέκτησε την πρωτιά στον διεθνή διαγωνισμό που φιλοξενήθηκε φέτος στο Τορίνο της Ιταλίας. Με τον θρίαμβό του, το Σάββατο, το ουκρανικό συγκρότημα έδωσε στους Ουκρανούς μια τόνωση ηθικού, ύστερα από 12 εβδομάδες πολέμου. Ουκρανοί στρατιώτες που παρακολουθούσαν τηλεοπτικά τον διαγωνισμό τραγουδιού της Eurovision χαιρέτισαν τη νίκη και την έκκληση που απηύθυνε ο Πσιουκ για βοήθεια στην πολιορκημένη Μαριούπολη και τους εγκλωβισμένους στο εργοστάσιο χάλυβα Azovstal. Ο πρόεδρος Βολοντίμιρ Ζελένσκι έσπευσε να συγχαρεί την Kalush Orchestra, ενώ οι κάτοικοι της ομώνυμης πόλης ήταν εκστασιασμένοι. «Αγαπώ την Καλούς. Η σύζυγός μου κι εγώ παρακολουθούσαμε μέχρι τη 1 τα ξημερώματα. Είμαστε ευτυχισμένοι που νικήσαμε. Εγώ χοροπηδούσα. Ήμουν στον έβδομο ουρανό», δήλωσε χθες Κυριακή ο 74χρονος Πέτρο Γιουγκάν και συμπλήρωσε: «Αλλά θέλω επίσης να τελειώσουμε αυτόν τον πόλεμο το συντομότερο δυνατόν. Αυτή θα είναι μια ακόμη μεγαλύτερη νίκη». Τα γραφεία στοιχημάτων είχαν ξεκάθαρο φαβορί το ουκρανικό συγκρότημα στον φετινό διαγωνισμό τραγουδιού της Eurovision, που προσελκύει περίπου 200 εκατομμύρια τηλεθεατές, εν πολλοίς για την υποστήριξη της διεθνούς κοινότητας στην Ουκρανία μετά τη ρωσική εισβολή τον Φεβρουάριο. Το τραγούδι «Stefania» που συνδυάζει το χιπ-χοπ με παραδοσιακά ακούσματα, ήταν ένας φόρος τιμής στη μητέρα του frontman του συγκροτήματος Όλεχ Πσιουκ. Αν και βρέθηκε στην 4η θέση της κατάταξης μετά τις ετυμηγορίες των επιτροπών, εκτοξεύθηκε στην κορυφή με τις ψήφους του κοινού. Ακολουθήστε το News247.gr στο Google News και μάθετε πρώτοι όλες τις ειδήσεις	news247
50	Ρωσία: Ανακοίνωσε εκεχειρία στο Azovstal - Διαψεύδει το Κίεβο	Το ρωσικό υπουργείο Άμυνας ανακοίνωσε μια εκεχειρία στο Azovstal προκειμένου να απομακρυνθούν οι τραυματισμένοι στρατιώτες. Οι ουκρανικές αρχές διέψευσαν τις πληροφορίες κάνοντας λόγο για προπαγάνδα.	                        ΚΟΣΜΟΣ	Ουκρανοί στρατιώτες στο Azovstal	https://www.news247.gr/img/7954/9632837/512000/w660/660/azovstal.jpg	2022-05-16 19:42	Το Κίεβο χαρακτηρίζει ως προπαγάνδα τα όσα ανακοίνωσε σήμερα το ρωσικό υπουργείο Άμυνας και συγκεκριμένα τα περί εκεχειρίας που συμφωνήθηκε στην πολιορκημένη χαλυβουργία Αζοφστάλ, τελευταίο προπύργιο της ουκρανικής αντίστασης στην πόλη της Μαριούπολης, προκειμένου να απομακρυνθούν οι τραυματισμένοι Ουκρανοί στρατιώτες και να μεταφερθούν σε ιατρικά κέντρα. Οι Ρώσοι προπαγανδιστές προέβησαν σε μια επιχείρηση παραπληροφόρησης για την απομάκρυνση των τραυματιών υπερασπιστών του εργοστασίου Αζοφστάλ, για το κοινό τους εντός της Ρωσίας, αναφέρει σχετική ανακοίνωση του Κέντρου καταπολέμησης της παραπληροφόρησης της Υπηρεσίας Εθνικής Ασφαλείας της Ουκρανίας, μεταδίδει το ουκρανικό πρακτορείο ειδήσεων Ukrinform. Επισημαίνεται ότι το πρωί τα μέσα ενημέρωσης της Ρωσίας στην πλειονότητά τους μετέδωσαν την είδηση ότι «η πρώτη ομάδα των ουκρανών στρατιωτικών βγήκε από το Αζοφστάλ με λευκή σημαία» και αυτό σύμφωνα με τους προπαγανδιστές υπήρξε «η αρχή της συνθηκολόγησης των υπερασπιστών». Εν συνεχεία η ρωσική προπαγάνδα μετέδωσε ότι με λευκή σημαία βγήκαν οι διαπραγματευτές, οι οποίοι συζητούν για την συνθηκολόγηση των περισσότερων ουκρανών στρατιωτικών. «Στην πραγματικότητα αυτός «ο πληροφοριακός θόρυβος» αποτελούσε την κάλυψη για την έξοδο των τραυματιών Ουκρανών στρατιωτικών, που έχουν αποκλεισθεί στο χώρο της χαλυβουργίας Αζοφστάλ. Το Κρεμλίνο χρειάζεται μια τέτοια πληροφοριακή «κάλυψη» για δύο λόγους. Πρώτον για να καταστρέψει την εικόνα των ανίκητων υπερασπιστών της Μαριούπολης λέγοντας ότι «παραδόθηκαν» και δεύτερον για να εξηγήσει και να καθησυχάσει τους Ρώσους, οι οποίοι θα μπορούσαν να δυσανασχετήσουν από μια τέτοια υποχώρηση του Πούτιν στους «νεοναζί». Οι συγγενείς των υπερασπιστών της Μαριούπολης απηύθυναν έκκληση στον Τούρκο πρόεδρο Ρετζέπ Ταγίπ Ερντογάν να καταβάλει προσπάθειες με τον πρόεδρο της Κίνας Σι Τζιπίνγκ για τη διοργάνωση αποστολής σωτηρίας των μαχητών από το Αζοφστάλ που θα έχει σκοπό την απομάκρυνσή τους από τον χώρο αυτό. Ο χώρος του εργοστασίου στον οποίο βρίσκονται περίπου 600 βαριά τραυματίες μαχητές, βάλλεται διαρκώς από πυρά πυροβολικού και είναι αδύνατον να τους παρασχεθεί ιατρική βοήθεια. Η Ουκρανία ζητά από διάφορες χώρες να συμμετάσχουν σε συνομιλίες με την Ρωσία για την απελευθέρωση των ουκρανών μαχητών από το εργοστάσιο Αζοφστάλ της Μαριούπολης. Ακολουθήστε το News247.gr στο Google News και μάθετε πρώτοι όλες τις ειδήσεις	news247
51	Ουκρανία: Ο Ζελένσκι αντικαθιστά τον επικεφαλής των Δυνάμεων Εδαφικής Άμυνας	Ο Βολοντίμιρ  Ζελένσκι διόρισε τον υποστράτηγο Ίχορ Ταντσιούρα, προκειμένου να διαδεχθεί τον Γιούριι Χαλούσκιν, ως διοικητής των Δυνάμεων Εδαφικής Άμυνας.	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/9590/9598074/458000/w660/660/zelenski.jpg	2022-05-16 15:22	"Ο Ουκρανός πρόεδρος Βολοντίμιρ Ζελένσκι αντικατέστησε τον επικεφαλής των Δυνάμεων Εδαφικής Άμυνας σχεδόν τρεις μήνες μετά την έναρξη του πολέμου με τη Ρωσία χωρίς να εξηγήσει τον λόγο. Το υπουργείο Άμυνας δήλωσε σήμερα πως ο Ζελένσκι διόρισε τον υποστράτηγο Ίχορ Ταντσιούρα προκειμένου να διαδεχθεί τον Γιούριι Χαλούσκιν ως διοικητής των δυνάμεων, που βοηθούν τον ουκρανικό στρατό να υπερασπιστεί τη χώρα μετά την εισβολή της Ρωσίας στις 24 Φεβρουαρίου. Το υπουργείο ανέφερε πως ο Ταντσιούρα είναι πεπειραμένος αξιωματικός που ήταν προηγουμένως αρχηγός του επιτελείου των χερσαίων δυνάμεων της Ουκρανίας. Ανέφερε πως οι Δυνάμεις Εδαφικής Άμυνας μεγεθύνθηκαν γρήγορα μετά τη σύστασή τους λίγο πριν από την εισβολή και διαδραματίζουν σημαντικό ρόλο στη σύγκρουση με τη Ρωσία. ""Η εκρηκτική μεγέθυνση της δομής, ιδιαίτερα σε καταστάσεις έντονης μάχης, είναι μια τεράστια εμπειρία, (με) λάθη και επιτεύγματα. Υπάρχουν επιτυχίες και, δυστυχώς, απώλειες"", ανέφερε σε μια ανακοίνωση το υπουργείο. Το υπουργείο Άμυνας ανέφερε ξεχωριστά σήμερα πως τάγματα των Δυνάμεων Εδαφικής Άμυνας προήλασαν μέχρι τα σύνορα με τη Ρωσία αφού απώθησαν τις ρωσικές δυνάμεις που επιτέθηκαν στη βορειοανατολική πόλη Χάρκοβο. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
52	"Ζελένσκι κατά Μακρόν: ""Δεν είναι σωστό να κάνει παραχωρήσεις στη Ρωσία"""	"Για ""διπλωματικές παραχωρήσεις"" προκειμένου να τελειώσει ο πόλεμος, κατηγόρησε ο Ουκρανός πρόεδρος τον Γάλλο ομόλογό του. Η απάντηση του Ελιζέ. "	                        ΚΟΣΜΟΣ	Ο Βλαντίμιρ Πούτιν και ο Εμανουέλ Μακρόν	https://www.news247.gr/img/9096/9608849/432000/w660/660/putin-macron.jpg	2022-05-13 21:27	"Ο Εμανουέλ Μακρόν προσπαθεί ""μάταια"" να κάνει διάλογο με τον Ρώσο ομόλογό του Βλαντίμιρ Πούτιν, εκτίμησε ο Ουκρανός πρόεδρος Βολοντίμιρ Ζελένσκι κρίνοντας ότι ""δεν είναι σωστό"" ο Γάλλος πρόεδρος να είναι έτοιμος, σύμφωνα με τον Ζελένσκι, να ""κάνει διπλωματικές παραχωρήσεις"" στη Ρωσία. ""Δεν πρέπει να αναζητούμε μια διέξοδο για τη Ρωσία και ο Μακρόν το κάνει εις μάτην"", δήλωσε ο Ζελένσκι το βράδυ της Πέμπτης στο ιταλικό τηλεοπτικό δίκτυο RAI1, σύμφωνα με εικόνες που μεταδόθηκαν την Παρασκευή (13/05) στο κανάλι του στο Telegram. ""Ξέρω ότι ήθελε να έχει αποτελέσματα στη διαμεσολάβηση μεταξύ της Ρωσίας και της Ουκρανίας, αλλά δεν τα είχε"", παρατήρησε. ""Μέχρις ότου η ίδια η Ρωσία θελήσει και καταλάβει ότι έχει ανάγκη (το τέλος του πολέμου) δεν θα αναζητήσει καμιά διέξοδο"", πρόσθεσε ο Ουκρανός πρόεδρος. Ο Μακρόν είχε δηλώσει τη Δευτέρα ότι, για να τεθεί τέλος στον πόλεμο που διεξάγει στην Ουκρανία ο ρωσικός στρατός, η ειρήνη θα πρέπει να οικοδομείται χωρίς να ""ταπεινώνεται"" η Ρωσία. Για τον Ζελένσκι ωστόσο, ""ο Μακρόν δεν χρειάζεται να κάνει διπλωματικές παραχωρήσεις (στη Ρωσία) τώρα"". Ο Ουκρανός πρόεδρος έκρινε ότι το διάβημα αυτό ""δεν είναι πολύ σωστό"", για να επιτρέψει, κατά τη γνώμη του, στον Πούτιν να ""σώσει την υπόληψη"" του, τη στιγμή που οι Ρώσοι συνεχίζουν να προσπαθούν να πάρουν τον έλεγχο του νότιου και του ανατολικού τμήματος της Ουκρανίας. Ο Ζελένσκι επανέλαβε ωστόσο ακόμη μία φορά την επιθυμία του να συναντηθεί με τον Βλαντίμιρ Πούτιν, ""αλλά μόνο με αυτόν, χωρίς κανένα μεσολαβητή"". ""Και με μια προσέγγιση διαλόγου, όχι απευθύνοντας τελεσίγραφα"", διευκρίνισε. Η απάντηση του Ελιζέ ""Ο πρόεδρος της Δημοκρατίας δεν συζήτησε με τον Βλαντίμιρ Πούτιν ποτέ και τίποτα χωρίς τη σύμφωνη γνώμη του προέδρου Ζελένσκι. Έλεγε πάντα ότι οι Ουκρανοί είναι αυτοί που αποφασίζουν τους όρους της διαπραγμάτευσής τους με τους Ρώσους"", υπεραμύνθηκε από την πλευρά του σήμερα το Ελιζέ. Έπειτα από αρκετές συνόδους διαπραγματεύσεων μεταξύ του Κιέβου και της Μόσχας τον Μάρτιο, οι συνομιλίες σταμάτησαν έκτοτε, καθώς οι θέσεις των δυο πλευρών απείχαν μακράν. ""Σήμερα, ο διάλογος (με τη Μόσχα) πρέπει να είναι πραγματιστικός"", πρόσθεσε η γαλλική προεδρία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
53	"Η Ρωσία βλέπει ως ""απειλή"" την πιθανή ένταξη της Φινλανδίας στο ΝΑΤΟ - ""Η Μόσχα θα απαντήσει"""	"Η Φινλανδία στο ΝΑΤΟ θα συνιστούσε ""σίγουρα"" απειλή για τη Ρωσία, ανέφερε το Κρεμλίνο. ""Η Μόσχα θα αναγκαστεί να προβεί σε αντίποινα"" τόνισε το ρωσικό ΥΠΕΞ."	                        ΚΟΣΜΟΣ	Οι σημαίες των χωρών - μελών του ΝΑΤΟ	https://www.news247.gr/img/9493/9541701/084000/w660/660/nato.jpg	2022-05-12 15:29	"Η ένταξη της Φινλανδίας στο NATO θα συνιστούσε ""σίγουρα"" απειλή για τη Ρωσία, δήλωσε σήμερα ο εκπρόσωπος του Κρεμλίνου Ντμίτρι Πεσκόφ. ""Η διεύρυνση του NATO και η προσέγγιση της Συμμαχίας στα σύνορά μας δεν καθιστά τον κόσμο και την ήπειρό μας πιο σταθερό και πιο ασφαλή"", δήλωσε ο Πεσκόφ σε ενημέρωση των δημοσιογράφων, απαντώντας, ""σίγουρα"", σε ερώτηση για το αν η Ρωσία θα θεωρούσε απειλή ενδεχόμενη ένταξη της Φινλανδίας στην Ατλαντική Συμμαχία. Ο πρόεδρος και η πρωθυπουργός της Φινλανδίας τάχθηκαν σήμερα υπέρ μιας ένταξης ""χωρίς καθυστέρηση"" στο NATO, διευκρινίζοντας ότι η απόφαση της χώρας θα ανακοινωθεί την Κυριακή στον οργανισμό. Ο Πεσκόφ σημείωσε ότι η απάντηση της Ρωσίας θα εξαρτηθεί από τα ""πρακτικά αποτελέσματα της διαδικασίας αυτής, από την προώθηση στρατιωτικών υποδομών προς τα σύνορά μας"". ""Όλα αυτά θα αποτελέσουν τα στοιχεία μιας ειδικής ανάλυσης και (θα χρησιμοποιηθούν) για την επεξεργασία των απαραίτητων μέτρων προκειμένου να εξισορροπηθεί η κατάσταση"", κατέληξε. Παράλληλα το ρωσικό υπουργείο Εξωτερικών ανέφερε πως η ανακοίνωση της Φινλανδίας ότι θέλει να ενταχθεί στο ΝΑΤΟ συνιστά ""ριζική αλλαγή"" στην εξωτερική πολιτική της και ότι η Μόσχα θα απαντήσει. ""Η Ρωσία θα αναγκαστεί να προβεί σε αντίποινα, τόσο στρατιωτικο-τεχνικού όσο και άλλου χαρακτήρα, προκειμένου να σταματήσει τη δημιουργία απειλών για την εθνική της ασφάλεια"", αναφέρει σε ανακοίνωσή του το ρωσικό υπουργείο Εξωτερικών. ""Το Ελσίνκι πρέπει να έχει επίγνωση της ευθύνης του και των συνεπειών μιας τέτοιας κίνησης"", υπογραμμίζει το υπουργείο Εξωτερικών της Ρωσίας. Από την πλευρά του ο Βολοντίμιρ Ζελένσκι εξήρε την ετοιμότητα της Φινλανδίας να υποβάλει αίτηση για ένταξη στην στρατιωτική συμμαχία του NATO σε τηλεφωνική συνομιλία που είχε σήμερα με τον φινλανδό πρόεδρο Σάουλι Νιινίστο, όπως ανακοίνωσε ο πρόεδρος της Ουκρανίας. ""Επίσης συζητήσαμε την ευρωπαϊκή ένταξη της Ουκρανίας. Και την αμυντική αλληλεπίδραση"", προσθέτει ο Ουκρανός πρόεδρος σε μήνυμά του στο Twitter. ""Πιθανή σύγκρουση Ρωσίας-ΝΑΤΟ με κίνδυνο πυρηνικού πολέμου"" Ένας από τους στενότερους συμμάχους του Βλαντίμιρ Πούτιν προειδοποίησε σήμερα τη Δύση ότι η αυξανόμενη στρατιωτική υποστήριξη που χορηγείται στην Ουκρανία από τις ΗΠΑ και τους συμμάχους τους υπάρχει κίνδυνος να προκαλέσει σύγκρουση ανάμεσα στη Ρωσία και τη στρατιωτική συμμαχία του ΝΑΤΟ. Ο πρώην πρόεδρος της Ρωσίας Ντμίτρι Μεντβέντεφ, ο οποίος είναι τώρα αντιπρόεδρος του Συμβουλίου Ασφαλείας της χώρας, δήλωσε πως μια τέτοια σύγκρουση με το ΝΑΤΟ εμπεριέχει πάντα τον κίνδυνο να μετατραπεί σε πυρηνικό πόλεμο. ""Το γεγονός ότι χώρες του ΝΑΤΟ διοχετεύουν όπλα στην Ουκρανία, εκπαιδεύουν στρατεύματα για να χρησιμοποιούν δυτικό εξοπλισμό, στέλνουν μισθοφόρους, καθώς και οι ασκήσεις χωρών της Συμμαχίας κοντά στα σύνορά μας αυξάνουν την πιθανότητα μιας άμεσης και ανοικτής σύγκρουσης ανάμεσα στο ΝΑΤΟ και τη Ρωσία"", αναφέρει ο Μεντβέντεφ σε καταχώρισή του στην εφαρμογή Telegram. ""Μια τέτοια σύγκρουση εμπεριέχει πάντα τον κίνδυνο να μετατραπεί σε πλήρη πυρηνικό πόλεμο"", δήλωσε ο Μεντβέντεφ. ""Αυτό θα ήταν ένα καταστροφικό σενάριο για όλους"".  Η Ρωσία και οι ΗΠΑ είναι με διαφορά οι μεγαλύτερες πυρηνικές δυνάμεις στον κόσμο. Όπως αναφέρει το ΑΠΕ-ΜΠΕ, η Ρωσία διαθέτει 6.257 πυρηνικές κεφαλές ενώ οι τρεις πυρηνικές δυνάμεις του ΝΑΤΟ -οι ΗΠΑ, το Ηνωμένο Βασίλειο και η Γαλλία- έχουν μαζί 6.065 πυρηνικές κεφαλές, σύμφωνα με τον οργανισμό Arms Control Association που έχει την έδρα του στην Ουάσινγκτον. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
54	Ο μακρύς πόλεμος του Πούτιν και η αγωνία για το απρόβλεπτο	Ο πόλεμος δεν θα λήξει ούτε εύκολα για τον Πούτιν, ούτε όσο σύντομα πίστευαν κάποιοι διεθνείς αναλυτές. Η διαρκής όξυνση της γλώσσας των ΗΠΑ και οι προβλέψεις.	                        ΚΟΣΜΟΣ	Ο Πούτιν στη παρέλαση στη Κόκκινη Πλατεία	https://www.news247.gr/img/286/9624292/925000/w660/660/putin2.jpg	2022-05-11 14:57	"Ο Βλαντιμίρ Πούτιν προετοιμάζεται για έναν μακρύ πόλεμο στην Ουκρανία, ενώ μια πιθανή νίκη στα ανατολικά της Ουκρανίας δεν θα τερμάτιζε τη σύγκρουση. Αυτό τουλάχιστον προειδοποιούν οι αμερικανικές υπηρεσίες πληροφοριών. Οι εκτιμήσεις αυτές έρχονται την ώρα που η Ρωσία επικεντρώνεται στις μάχες στα νότια και ανατολικά της Ουκρανίας. Η Μόσχα εστιάζει στην περιοχή του Ντονμπάς, ενώ η Ουκρανία αντιστάθηκε αποτελεσματικά στις προσπάθειες του Κρεμλίνου για να πέσει η πρωτεύουσα του Κιέβου. Παράλληλα, στην ομιλία του στη μεγάλη παρέλαση στη Κόκκινη Πλατεία, ο Ρώσος Πρόεδρος κράτησε ""χαμηλότερους"" τόνους απ' ό,τι περίμεναν τα περισσότερα δυτικά ΜΜΕ, χωρίς να ανακοινώνει τη νίκη στα νότια και ανατολικά. Σύμφωνα πάντα με τις αμερικανικές υπηρεσίες πληροφοριών, οι ρωσικές δυνάμεις εντός ουκρανικών εδαφών, ακόμη και στο Ντονμπάς, βρίσκονται σε αδιέξοδο. Η Avril Haines, διευθύντρια της της Εθνικής Υπηρεσίας Πληροφοριών, είπε σε ακρόαση της επιτροπής της Γερουσίας των ΗΠΑ την Τρίτη ότι ο Πούτιν ""εξακολουθεί να στοχεύει σε περιοχές πέραν του Ντονμπάς"", αλλά ότι υπάρχει μια ""αναντιστοιχία μεταξύ των φιλοδοξιών του και των σημερινών συμβατικών στρατιωτικών δυνατοτήτων της Ρωσίας"". Πρόσθεσε ότι ο Ρώσος πρόεδρος ""μάλλον"" εκτιμούσε πως η στήριξη των ΗΠΑ και της ΕΕ προς την Ουκρανία σε χρήμα και όπλα θα μειωνόταν, καθώς επιδεινώνονταν ο πληθωρισμός, οι ελλείψεις τροφίμων και οι τιμές της ενέργειας. Κάτι που διαψεύστηκε από την απόφαση για το πακέτο - μαμούθ 40 δισ. δολαρίων που ""ξεκλείδωσε"" το Κογκρέσο. Ωστόσο, ο Ρώσος πρόεδρος θα μπορούσε να στραφεί σε ""πιο δραστικά μέσα"" καθώς ο πόλεμος συνεχίζεται, πρόσθεσε η Haines. Εκτίμησε πάντως πως η χρήση πυρηνικών από τη Ρωσία θα γινόταν μόνο αν το Κρεμλίνο αισθανόταν μια ""υπαρξιακή απειλή"". Ο Scott Berrier, διευθυντής της Υπηρεσίας Αμυντικών Πληροφοριών των ΗΠΑ, είπε στην ίδια ακρόαση ότι το ""αδιέξοδο"" αφορά και τις δύο αντιμαχόμενες πλευρές, Ρωσία και Ουκρανία. Η Ουκρανία ισχυρίστηκε πως στις τελευταίες μάχες κατάφερε να ανακαταλάβει τέσσερις οικισμούς στη βορειοανατολική περιοχή του Χάρκοβο. Ο πρόεδρος Volodymyr Zelenskiy είπε ότι οι ουκρανικές επιτυχίες ωθούν σταδιακά τις ρωσικές δυνάμεις μακριά από την ευρύτερη περιοχή στο Χάρκοβο, το οποίο βομβαρδίζεται από την έναρξη του πολέμου. Πρόσθεσε πάντως πως οι νίκες θα συνεχιστούν τις επόμενες ημέρες και εβδομάδες και πως οι συμπατριώτες του θα πρέπει να κάνουν υπομονή, διατηρώντας ακμαίο ηθικό. Ακόμη, το Κίεβο ισχυρίζεται πως οι Ρώσοι είχαν χάσει ως τη Τρίτη 26.000 στρατιώτες, 1.170 τανκς και 199 αεροσκάφη, μεταξύ άλλων. Από τη δική της πλευρά η Ρωσία αναφέρει πως έχουν ""εξουδετερωθεί"" τουλάχιστον 23.367 Ουκρανοί στρατιώτες, με το Κίεβο να αναφέρει επισήμως μόλις 3.000 απώλειες. Πύρρειος νίκη; Σε κάθε περίπτωση ο ""μακρύς πόλεμος"" του Πούτιν θα έχει μεγάλες επιπτώσεις και για τον ίδιο, πέραν από τη καταστροφή στην Ουκρανία και τις οικονομικές αναταράξεις στην Ευρώπη. Εκτιμάται άλλωστε πως η ρωσική οικονομία αναμένεται να συρρικνωθεί φέτος κατά 8,2%, την ώρα που η Ευρώπη αποφασίζει να διακόψει τις εισαγωγές ρωσικού πετρελαίου με Φινλανδία και Σουηδία να ετοιμάζονται να μπουν στο ΝΑΤΟ. Η είσοδος των δύο τελευταίων άλλωστε, θα μπορούσε να προκαλέσει απρόβλεπτες κλιμακώσεις από τη πλευρά της Μόσχας (με ενδεχόμενη μεταφορά πολέμου στη Μολδαβία), η οποία παρακολουθεί τις εξελίξεις με απειλές και επιθετικές ρητορικές προς τη Δύση. Ακόμη κι αν κερδίσει τον πόλεμο στα ανατολικά και τα νότια της Ουκρανίας, η Ρωσία ενδέχεται να βγει συρρικνωμένη οικονομικά και αποδυναμωμένη γεωπολιτικά, με την ""απέναντι"" πλευρά, το ΝΑΤΟ δηλαδή, να αφυπνίζεται και να ισχυροποιείται. Δεν είναι τυχαία άλλωστε η όξυνση της γλώσσας του Μπάιντεν (αποκάλεσε ""χασάπη"" τον Πούτιν) αλλά και η συνακόλουθη στάση της Βρετανίας, που ανακοίνωσε πως ήδη η Ρωσία ηττάται. Μιλώντας στο Sky News άλλωστε, ο πρώην πρέσβης του Ηνωμένου Βασιλείου στη Ρωσία, Sir Tony Brenton, δήλωσε ότι ο κ. Πούτιν είχε πρόσφατα δείξει ""ανησυχητικά σημάδια"" ότι ""τα... είχε χαμένα"". Παρόλα αυτά, είδε στην ομιλία Πούτιν για την Ημέρα της Νίκης, έναν ""ορθολογισμό"", καθώς απέφυγε τις αιτιάσεις περί ""Συντέλειας"". Φυσικά, το ψυχροπολεμικό κλίμα είναι εδώ, και όπως φαίνεται θα μείνει για καιρό. Πριν τρεις ημέρες πάντως ο διευθυντής της CIA Ουίλιαμς Μπερνς προειδοποίησε πως ο πρόεδρος Πούτιν ""διαθέτει ένα σκεπτικό που τον οδηγεί να πιστεύει ότι δεν έχει την πολυτέλεια να χάσει"". Ο Μπερνς ήταν πρεσβευτής των ΗΠΑ στη Ρωσία και γνωρίζει τον ίδιο τον Πούτιν. ""Είναι πεπεισμένος αυτή τη στιγμή ότι ο διπλασιασμός των δυνάμεών του θα του επιτρέψει να σημειώσει πρόοδο"", είπε ο κ. Μπερνς, μιλώντας σε εκδήλωση στην Ουάσιγκτον που χορηγήθηκε από τους Financial Times. Ο διευθυντής της CIA δεν αναφέρθηκε λεπτομερώς στις αμερικανικές πληροφορίες που παρασχέθηκαν στους Ουκρανούς. Ανώτεροι Αμερικανοί αξιωματούχοι είπαν ότι οι υπηρεσίες πληροφοριών των ΗΠΑ βοήθησαν τις ουκρανικές δυνάμεις να στοχεύσουν υψηλόβαθμους αξιωματικούς του εχθρού και να βυθίσουν τη ναυαρχίδα της Ρωσίας στη Μαύρη Θάλασσα. Ακολουθήστε το News247.gr στο Google News και μάθετε πρώτοι όλες τις ειδήσεις"	                    Χρήστος Δεμέτης
55	"Ζελένσκι: ""Οι ένοπλες δυνάμεις κάνουν το παν για να απελευθερώσουν την Ουκρανία"""	Ευγνώμων για τους ουκρανούς στρατιωτικούς που αντιστέκονται δήλωσε ότι είναι ο Ζελένσκι. Αναφορές για ανακατάληψη πόλεων. Στη Γερμανία για εκπαίδευση δεκάδες στρατιωτικοί.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/2526/9626392/776000/w660/660/zelenski.jpg	2022-05-11 07:04	Ο ουκρανός πρόεδρος Βολοντίμιρ Ζελένσκι εξήρε αργά το βράδυ χθες Τρίτη την «υπεράνθρωπη δύναμη» των ουκρανών στρατιωτικών, εν μέσω του συνεχιζόμενου πολέμου με τη Ρωσία, που εισέβαλε στην ουκρανική επικράτεια την 24η Φεβρουαρίου. «Είμαι ευγνώμων σε όλους τους υπερασπιστές μας, που αντιστέκονται και δείχνουν αληθινά υπεράνθρωπη δύναμη για να διώξουν τον στρατό των εισβολέων», είπε ο αρχηγός του κράτους, επισημαίνοντας πως η χώρα του πολεμάει εναντίον αυτού που «κάποτε» θεωρείτο ο «δεύτερος ισχυρότερος στρατός στον κόσμο». Παρά ταύτα είπε πως δεν θέλει να δείξει ευφορία ή «υπερβολικά συναισθήματα». «Δεν είναι ανάγκη να δημιουργήσουμε ατμόσφαιρα πίεσης όταν αναμένονται νίκες σε εβδομαδιαία και ακόμη και ημερήσια βάση», υποστήριξε. Τόνισε τις αναφορές του ουκρανικού γενικού επιτελείου περί ανακατάληψης εδαφών στο Χάρκοβο. Οι εισβολείς «σταδιακά» διώχνονται από την περιοχή, διαβεβαίωσε ο κ. Ζελένσκι. «Οι ένοπλες δυνάμεις της Ουκρανίας κάνουν το παν για να απελευθερώσουν τη χώρα μας και τον λαό μας. Όλες οι πόλεις μας θα απελευθερωθούν, η Χερσώνα, η Μελιτόπολη, η Μπερντιάνσκ, η Μαριούπολη κι όλες οι άλλες». Οι ουκρανοί επιτελείς διατείνονται πως ανακαταλήφθηκαν αρκετές πόλεις, κάτι αδύνατο να επιβεβαιωθεί με ανεξάρτητο τρόπο. Στη Γερμανία για εκπαίδευση δεκάδες ουκρανοί στρατιωτικοί Στο μεταξύ, Ουκρανοί στρατιωτικοί έφθασαν στη Γερμανία για να εκπαιδευτούν στο σύστημα του πυροβολικού Panzerhaubitze 2000, ενημέρωσαν χθες Τρίτη κυβερνητικές πηγές στο Βερολίνο το Γερμανικό Πρακτορείο. Το είδος αυτό τεθωρακισμένου αυτοκινούμενου πυροβόλου θα χρησιμοποιηθεί εναντίον των δυνάμεων της Ρωσίας. Με απλές οβίδες, το δραστικό βεληνεκές του φθάνει τα 30 χιλιόμετρα. Με ειδικά βελτιωμένα πυρομαχικά, το βεληνεκές του μπορεί να φθάσει τα 40-50 χλμ., σύμφωνα με την Bundeswehr. Κάθε τέτοιο πυροβόλο έχει πενταμελές πλήρωμα. Μελλοντικά πληρώματα, συντηρητές και διερμηνείς έφθασαν στη γερμανική επικράτεια χθες. Η εκπαίδευσή τους ξεκινά σήμερα στη Σχολή Πυροβολικού της Μπούντεσβερ, στο Ίνταρ-Όμπερσταϊν, διευκρίνισαν οι πηγές του dpa. Ο αριθμός των μελών πληρωμάτων που έφθασαν στη Γερμανία ξεπερνά τα 60. Η γερμανίδα υπουργός Άμυνας, η Κριστίνε Λάμπρεχτ, ανακοίνωσε την περασμένη εβδομάδα πως το Βερολίνο θα διαθέσει στην Ουκρανία επτά τέτοια πυροβόλα. Η κυβέρνηση της Ολλανδίας ανακοίνωσε από την πλευρά της στα τέλη Απριλίου πως θα παραδώσει επίσης «περιορισμένο αριθμό» τέτοιων συστημάτων. Η εκπαίδευση των πληρωμάτων αναμένεται να διαρκέσει περίπου 40 ημέρες, ανάλογα με την εξοικείωση των ουκρανών στρατιωτικών με όπλα του είδους. Όπως εξηγούν ειδικοί, η χρήση των πυροβόλων αυτών σε συνδυασμό με δεδομένα αναγνώρισης θα επιτρέπουν να βομβαρδίζονται στόχοι σε πολύ μεγαλύτερες αποστάσεις απ’ ό,τι σήμερα. Ακολουθήστε το News247.gr στο Google News και μάθετε πρώτοι όλες τις ειδήσεις	news247
56	Ζελένσκι: Για 105 χιλιάδες ευρώ πωλήθηκε σε δημοπρασία η χακί ζακέτα του	Η ουκρανική πρεσβεία στο Λονδίνο, σε συνεννόηση με τον Ζελένσκι, αποφάσισαν να βγάλουν τη χακί ζακέτα του σε πλειστηριασμό, με τα έσοδα να διατίθενται για την ανοικοδόμηση νοσοκομείων παίδων στην Ουκρανία.	                        ΚΟΣΜΟΣ	Ο Βολοντίμιρ Ζελένσκι	https://www.news247.gr/img/1128/9626048/472000/w660/660/volodymyr_zelenskyy.jpg	2022-05-10 20:14	Για περίπου 105.000 ευρώ πωλήθηκε σε δημοπρασία η χακί ζακέτα του Βολοντίμιρ Ζελένσκι, με στόχο τη συγκέντρωση χρημάτων για την Ουκρανία. Η δημοπρασία διοργανώθηκε από την ουκρανική πρεσβεία στο Λονδίνο, με τη ζακέτα του προέδρου της Ουκρανίας να πωλείται έναντι 90.000 λιρών (περίπου 105.000 ευρώ). «Σήμερα, όλος ο κόσμος εκτιμά έναν άνδρα που φορά ένα απλό fleece. Και τώρα, το εμβληματικό κομμάτι, υπογεγραμμένο από τον πρόεδρο Ζελένσκι, είναι εδώ», ανέφερε η πρεσβεία. Όπως γράφει το CNN, από τη δημοπρασία συγκεντρώθηκαν πάνω από ένα εκατομμύριο δολάρια και τα περισσότερα από αυτά τα χρήματα θα διατεθούν για τον επανεξοπλισμό ειδικού ιατρικού κέντρου για παιδιά, στη δυτική Ουκρανία. Στην εκδήλωση μίλησε ο Ουκρανός πρόεδρος -μέσω τηλεδιάσκεψης-, ενώ στη συνέχεια μίλησε και ο Μπόρις Τζόνσον. «Τι τιμή να μιλάω μετά τον φίλο μου Βολοντίμιρ Ζελένσκι, πραγματικά έναν από τους πιο απίστευτους ηγέτες της σύγχρονης εποχής», είπε ο Βρετανός πρωθυπουργός, που επέκρινε τη Ρωσία και εξήρε τη γενναιότητα των Ουκρανών. «Για αυτό είμαι πιο σίγουρος από ποτέ ότι η Ουκρανία θα νικήσει. Θα είναι ελεύθερη και μια κυρίαρχη Ουκρανία θα αναδυθεί ξανά», συμπλήρωσε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
57	"Ουκρανία: Μετάλλιο τιμής σε σκύλο που ""μυρίζει"" ναρκοπέδια - Εντόπισε πάνω από 200 εκρηκτικά"	Ο Πατρόν, ένα Τζακ Ράσελ δυόμισι ετών έχει εντοπίσει περισσότερα από 200 εκρηκτικά στην πόλη Τσερνίχιβ. Βραβεύτηκε από τον Βολοντίμιρ Ζελένσκι.	                        ΚΟΣΜΟΣ	Ο Πατρόν	https://www.news247.gr/img/3460/9625406/778000/w660/660/patron.jpg	2022-05-10 11:05	Μετάλλιο για τις υπηρεσίες του στη χώρα έλαβε ένας σκύλος που ανιχνεύει ναρκοπέδια και εντόπισε περισσότερα από 200 εκρηκτικά από την έναρξη του πολέμου στην Ουκρανία. Ο Πατρόν, ένα δυόμισι ετών Τζακ Ράσελ, έλαβε το βραβείο από τον πρόεδρο της Ουκρανίας, Βολοντίμιρ Ζελένσκι, σε τελετή στο Κίεβο. Το σκυλάκι, το όνομα του οποίου σημαίνει «πυρομαχικά» στα ουκρανικά, μυρίζει ρωσικές νάρκες και εκρηκτικά στη βορειοανατολική πόλη Τσερνίχιβ και είναι πλέον η μασκότ της κρατικής υπηρεσίας έκτακτης ανάγκης της χώρας. Έχει γίνει εθνικό σύμβολο της αντίστασης της Ουκρανίας κατά της Ρωσίας, και εμφανίζεται τακτικά σε βίντεο στα επίσημα κανάλια κοινωνικής δικτύωσης της Ουκρανίας. Ο Ζελένσκι απένειμε στον Πατρόν και τον ιδιοκτήτη του, Μιχαήλ Ιλίεφ, τα βραβεία τους σε συνέντευξη Τύπου, μαζί με τον πρωθυπουργό του Καναδά, Τζάστιν Τριντό, ο οποίος πραγματοποίησε αιφνιδιαστική επίσκεψη στη χώρα την Κυριακή. Όταν μάλιστα ο Πατρόν έπαιρνε το βραβείο του, ο Τριντό χτύπησε τις τσέπες του, σαν να έψαχνε λιχουδιές για σκύλους. «Σήμερα, θέλω να βραβεύσω εκείνους τους Ουκρανούς ήρωες που ήδη καθαρίζουν τη γη μας από τις νάρκες», είπε ο Ζελένσκι σε δήλωσή του μετά την τελετή. «Και μαζί με τους ήρωές μας, ένας υπέροχος μικρός σκαπανέας - ο Πατρόν – που βοηθά όχι μόνο στην εξουδετέρωση εκρηκτικών, αλλά και στο να διδάξει στα παιδιά μας τους απαραίτητους κανόνες ασφαλείας σε περιοχές όπου υπάρχει απειλή για νάρκες». Ακολουθήστε το News247.gr στο Google News και μάθετε πρώτοι όλες τις ειδήσεις	news247
58	Το αδιέξοδο μονοπάτι του Πούτιν και το μέτρο της εποχής του Ρούζβελτ που ενεργοποίησαν οι ΗΠΑ	"Ο πρόεδρος των ΗΠΑ δήλωσε πως ο Βλαντίμιρ Πούτιν ""δεν έχει δρόμο να βγει"" από τον πόλεμο που ξεκίνησε, ενώ στέλνει περισσότερα όπλα στην Ουκρανία. Περίπου 100 άμαχοι παραμένουν στο Αζοφστάλ της Μαριούπολης."	                        ΚΟΣΜΟΣ	Ο Βλαντίμιρ Πούτιν	https://www.news247.gr/img/5921/9624817/154000/w660/660/putin.jpg	2022-05-10 07:12	"Ο αμερικανός πρόεδρος Τζο Μπάιντεν είπε χθες Δευτέρα πως τον ανησυχεί το ότι ο ρώσος ομόλογός του δεν έχει οδό που να οδηγεί στον τερματισμό του πολέμου στην Ουκρανία και ότι η κυβέρνησή του εξετάζει τι μπορεί να κάνει γι’ αυτό. Ο κ. Μπάιντεν, ο οποίος εκφράστηκε σε πολιτική εκδήλωση για τη συγκέντρωση κεφαλαίων στο Ποτόμακ, προάστιο της Ουάσινγκτον, επανέλαβε εξάλλου για πολλοστή φορά την εκτίμησή του πως ο κ. Πούτιν πίστευε εσφαλμένα ότι η εισβολή στην Ουκρανία θα διέλυε το NATO και την ΕΕ, αλλά το αποτέλεσμα ήταν το αντίθετο καθώς οι ΗΠΑ και οι ευρωπαϊκές χώρες συσπειρώθηκαν στο πλευρό των Ουκρανών. Σύμφωνα με τον κ. Μπάιντεν, ο ρώσος πρόεδρος είναι εξαιρετικά υπολογιστής και το πρόβλημα του είναι τώρα πως «δεν έχει δρόμο να βγει» από τη σύρραξη, προσθέτοντας πως ο ίδιος και κυβέρνησή του εξετάζουν «τι μπορούμε να κάνουμε γι’ αυτό». Νωρίτερα χθες, ο κ. Μπάιντεν υπέγραψε νόμο που ενεργοποιεί μέτρο της εποχής του Ρούζβελτ για να επιταχυνθούν οι παραδόσεις στρατιωτικού εξοπλισμού στο Κίεβο, μιλώντας για «άλλο ένα σημαντικό εργαλείο στις προσπάθειές μας να υποστηρίξουμε την κυβέρνηση και τον λαό της Ουκρανίας στον αγώνα τους να υπερασπιστούν τη χώρα και τη δημοκρατία του έναντι του βάρβαρου πολέμου του (προέδρου της Ρωσίας Βλαντίμιρ) Πούτιν». Ο ουκρανός πρόεδρος ευχαρίστησε μέσω Twitter τις ΗΠΑ για την υποστήριξή της στον «αγώνα για την ελευθερία και το μέλλον μας» κάνοντας λόγο περί «ιστορικού βήματος». Το μέτρο προβλέπει υπενοικίαση ή δανεισμό οπλισμού στην Ουκρανία καθ’ όλη τη διάρκεια του οικονομικού έτους 2023. Παρόμοιο μέτρο είχε εγκριθεί από το αμερικανικό Κογκρέσο το 1941, κατά τη διάρκεια του Δεύτερου Παγκοσμίου Πολέμου, για να βοηθηθούν σύμμαχοι να αντιμετωπίσουν τη ναζιστική Γερμανία και τον άξονα. Από την έναρξη του πολέμου, η Ουάσινγκτον έχει υποσχεθεί ή παραδώσει ήδη στο Κίεβο όπλα και πυρομαχικά αξίας 3,7 δισεκ. δολαρίων και πλέον, ενώ τον Μάρτιο, το Κογκρέσο ενέκρινε να κατανεμηθούν 13,6 δισεκ. δολάρια για τη χορήγηση ανθρωπιστικής, οικονομικής και στρατιωτικής βοήθειας στην Ουκρανία ως τα τέλη Σεπτεμβρίου. Ο κ. Μπάιντεν ζητεί το Κογκρέσο να εγκρίνει πακέτο βοήθειας 33 δισεκ. δολαρίων, εκ των οποίων τα 20 δισεκ. θα αφορούν στρατιωτική βοήθεια. Κογκρέσο: Σε εξέλιξη οι κινήσεις για επίσπευση της οικονομικής βοήθειας στο Κίεβο Οι Δημοκρατικοί στο Κογκρέσο συμφώνησαν στην επίσπευση της διάθεσης πρόσθετης βοήθειας 39,8 δισεκατομμυρίων δολαρίων (37,68 δισεκατομμυρίων ευρώ) στην Ουκρανία όπως δήλωσαν χθες, δύο πηγές που έχουν λάβει γνώση για τη σχετική νομοθετική πρόταση. Οι κινήσεις που βρίσκονται σε εξέλιξη, χαλάρωσαν τους φόβους για το ενδεχόμενο ότι μία καθυστερημένη ψήφος θα μπορούσε να διακόψει τη ροή αμερικανικών οπλικών συστημάτων προς την κυβέρνηση του Κιέβου. Η Βουλή των Αντιπροσώπων ενδέχεται να ψηφίσει το αναφερόμενο σχέδιο ακόμη και σήμερα. Το νομοσχέδιο, διευρύνει το αίτημα που έκανε ο πρόεδρος Τζο Μπάιντεν προς το Κογκρέσο τον προηγούμενο μήνα, για τη διάθεση 33 δισεκατομμυρίων δολαρίων (31,24 δισεκατομμύρια ευρώ). Οι ηγέτες της Γερουσίας δήλωσαν επίσης, ότι προετοιμάζονται για να κινηθούν ταχύτατα. Μία πρόταση για πρόσθετη χρηματοδότηση που σχετίζεται με την πανδημία COVID-19, για την οποία, μερικοί Δημοκρατικοί επιθυμούσαν να συνδυαστεί με την έκτακτη χρηματοδότηση της Ουκρανίας, θα συζητηθεί τώρα, ξεχωριστά. Ο Μπάιντεν στις 28 Απριλίου, ζήτησε από το Κογκρέσο τη διάθεση 33 δισεκατομμυρίων δολαρίων για την υποστήριξη της Ουκρανίας, συμπεριλαμβανομένων και δαπανών άνω των 20 δισεκατομμυρίων δολαρίων (18,93 δισεκατομμυρίων ευρώ) σε στρατιωτική βοήθεια. Η πρόταση αυτή αποτέλεσε μία δραματική κλιμάκωση της χρηματοδότησης των ΗΠΑ για τον πόλεμο στην Ουκρανία, μετά από τη ρωσική εισβολή. Η νέα πρόταση περιλαμβάνει επιπλέον δαπάνες 3,4 δισεκατομμυρίων ευρώ (3,22 δισεκατομμυρίων δολαρίων), αλλά και τη διάθεση αντίστοιχου ποσού 3,4 δισεκατομμυρίων δολαρίων για τη χορήγηση ανθρωπιστικής βοήθειας, σύμφωνα με τις ίδιες πηγές. Τόσο οι Δημοκρατικοί, όσο και οι Ρεπουμπλικάνοι δήλωσαν ότι υποστηρίζουν τη διάθεση μεγαλύτερης οικονομικής βοήθειας προς την Ουκρανία, ενώ θα εγκρίνουν την έκτακτη χρηματοδότηση γρήγορα. Ωστόσο, η όλη διαδικασία καθυστέρησε από διαφωνίες μεταξύ των κομμάτων σχετικά με το αν θα έπρεπε στο ίδιο νομοσχέδιο, να συμπεριληφθεί η διάθεση πρόσθετης χρηματοδότησης για την COVID-19 ή για την ενίσχυση των μεταναστευτικών ελέγχων. ΗΠΑ: ""Ουκρανοί εκτοπίζονται παρά τη θέλησή τους στη Ρωσία"" Ο εκπρόσωπος του αμερικανικού Πενταγώνου Τζον Κέρμπι δήλωσε χθες Δευτέρα ότι οι ΗΠΑ «βλέπουν ενδείξεις» πως Ουκρανοί μεταφέρονται παρά τη θέλησή τους στη Ρωσία. «Βεβαίως έχουμε δει ενδείξεις ότι Ουκρανοί μεταφέρονται στη Ρωσία, δεν μπορώ να πω πόσοι είναι οι καταυλισμοί ή πώς μοιάζουν», είπε ο κ. Κέρμπι κατά την τακτική ενημέρωση διαπιστευμένων συντακτών στο αμερικανικό υπουργείο Άμυνας. «Όμως έχουμε ενδείξεις πως Ουκρανοί εκτοπίζονται παρά τη θέλησή τους στη Ρωσία», επέμεινε, αποκαλώντας το γεγονός αυτό «εξωφρενικό», αντίθετο με τη συμπεριφορά «υπεύθυνης δύναμης». «Δεν χρειάζεται να ψάξεις πολύ για να δεις αποδείξεις της ρωσικής βαρβαρότητας», συνέχισε ο εκπρόσωπος του Πενταγώνου. «Κάθε φορά που νομίζεις ότι (οι Ρώσοι) δεν μπορούν να πέσουν πιο χαμηλά, σου αποδεικνύουν πως κάνεις λάθος», υπερθεμάτισε. Την Κυριακή, το υπουργείο Άμυνας της Ρωσίας ανακοίνωσε ότι περίπου 1,16 εκατ. Ουκρανοί έχουν μεταφερθεί από την πατρίδα τους στη Ρωσία αφότου άρχισε η ρωσική στρατιωτική εισβολή στην ουκρανική επικράτεια την 24η Φεβρουαρίου, ανάμεσά τους περίπου 205.000 παιδιά. Το Κίεβο και η Ουάσινγκτον καταγγέλλουν ότι η Μόσχα εκτοπίζει παρά τη θέλησή τους πολίτες της Ουκρανίας και δεν τους επιτρέπει να επιστρέψουν στα εδάφη που ελέγχει η ουκρανική κυβέρνηση. Η Ρωσία το αρνείται, αντιτείνει ότι σκοπός των μετακινήσεων αμάχων είναι να σωθούν από τις εχθροπραξίες, κυρίως στο ανατολικό τμήμα της χώρας. Ουκρανία: 100 άμαχοι παραμένουν στο Αζοφστάλ στη Μαριούπολη Περίπου 100 άμαχοι εξακολουθούν να βρίσκονται στο πολιορκούμενο εργοστάσιο της χαλυβουργίας Αζοφστάλ στη Μαριούπολη, ανέφερε ο επικεφαλής της τοπικής αυτοδιοίκησης. Ο Πάβλο Κιριλένκο ανέφερε χθες βράδυ πως στον αχανή χώρο των εγκαταστάσεων βρίσκονται άμαχοι, πέρα από τους 100.000 κατοίκους σε άλλους τομείς της πόλης, που έχει υποστεί τεράστιες ζημιές. «Είναι δύσκολο να εκτιμήσουμε ποιοι ανάμεσά τους θέλουν να φύγουν από την πόλη», λιμάνι στρατηγικής σημασίας στις ουκρανικές ακτές στην Αζοφική Θάλασσα, είπε ο κ. Κιριλένκο, σύμφωνα με την εφημερίδα Ουκραΐνσκα Πράβντα. Η αντιπρόεδρος της ουκρανικής κυβέρνησης Ιρίνα Βέρεστσουκ διαβεβαίωσε το Σαββατοκύριακο πως όλες οι γυναίκες, τα παιδιά και οι ηλικιωμένοι που είχαν βρει καταφύγιο στα υπόγεια του εργοστασίου απομακρύνθηκαν από την Αζοφστάλ. Η εγκατάσταση είναι ο τελευταίος τομέας της πόλης που δεν έχει καταληφθεί ακόμη από τις ρωσικές δυνάμεις. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
59	"Ουκρανία - Ζελένσκι: "" Η Ρωσία ξέχασε όλα όσα ήταν σημαντικά για τους νικητές το 1945"""	Ο Βολοντίμιρ Ζελένσκι καταδίκασε τους σφοδρούς βομβαρδισμούς σε περιοχές της Ουκρανίας και τον θάνατο 60 αμάχων σε σχολείο. Το μήνυμά του για την παρέλαση του Πούτιν.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/8672/9624090/091000/w660/660/zelenskyy.jpg	2022-05-09 07:28	"«Η Ρωσία ξέχασε όλα όσα ήταν σημαντικά για τους νικητές του Β΄ Παγκοσμίου Πολέμου», κατήγγειλε χθες Κυριακή ο ουκρανός πρόεδρος Βολοντίμιρ Ζελένσκι, την παραμονή της σημερινής επετείου στη Ρωσία της νίκης επί της ναζιστικής Γερμανίας. Ο κ. Ζελένσκι καταδίκασε στο διάγγελμά του τους «σφοδρούς βομβαρδισμούς» σε πολλές περιοχές της Ουκρανίας, ανάμεσά τους αυτόν που προκάλεσε όπως είπε τον θάνατο 60 αμάχων σε σχολείο που είχε μετατραπεί σε καταφύγιο στο ανατολικό τμήμα της χώρας, «σαν να μην ήταν 8η Μαΐου σήμερα, σαν να μην είναι 9η αύριο, όταν η λέξη-κλειδί για όλους τους φυσιολογικούς ανθρώπους θα έπρεπε να είναι η ειρήνη». «Η Ουκρανία και ο ελεύθερος κόσμος το θυμούνται», πέταξε. Σύμφωνα με τον κ. Ζελένσκι, η Ουκρανία «έδειξε πως είναι μέρος του ελεύθερου κόσμου και της ενωμένης Ευρώπης» απέναντι στην απομονωμένη Μόσχα, που επιλέγει «το κακό και το μίσος» και «όλος ο κόσμος θα το δει αύριο». Σήμερα διεξάγεται στην Κόκκινη Πλατεία της Μόσχας η παραδοσιακή στρατιωτική παρέλαση, επίδειξη δύναμης της Ρωσίας εν μέσω της εισβολής στην Ουκρανία. «Ο ρωσικός στρατός δεν θα ήταν ο εαυτός του αν δεν σκότωνε», είπε ακόμη ο κ. Ζελένσκι στο διάγγελμά του, επιμένοντας στον βομβαρδισμό του σχολείου το Σάββατο όπου είχαν καταφύγει δεκάδες άμαχοι. Άμαχοι από τη Μαριούπολη και το Αζοφστάλ έφτασαν στη Ζαπορίζια Περισσότεροι από 170 άμαχοι από τη Μαριούπολη, μεταξύ των οποίων και 40 από το Αζοφστάλ, έφτασαν το βράδυ της Κυριακής στη Ζαπορίζια. Οι άμαχοι, ορισμένοι εκ των οποίων κρατούσαν μικρά παιδιά, κατέβηκαν από τα λευκά λεωφορεία που τους μετέφεραν μέχρι τον χώρο στάθμευσης ενός εμπορικού κέντρου, το οποίο έχει μετατραπεί σε χώρο υποδοχής για τους ανθρώπους που φεύγουν από τις ζώνες τις οποίες έχει καταλάβει ο ρωσικός στρατός. Εργαζόμενοι σε ανθρωπιστικές οργανώσεις συνόδευαν κάποιους ηλικιωμένους, μεταξύ των οποίων ήταν και μια γυναίκα σε αναπηρικό αμαξίδιο. Συνολικά 174 άνθρωποι έφτασαν με οκτώ λεωφορεία «από την κόλαση της Μαριούπολης» ανέφερε η συντονίστρια του ΟΗΕ για ανθρωπιστικά ζητήματα στην Ουκρανία, Οσνάτ Λουμπράνι. «Με αυτή τη νέα επιχείρηση, ξεπερνούν τους 600 οι άνθρωποι που απομακρύνθηκαν» από την εμπόλεμη ζώνη, πρόσθεσε στην ανακοίνωσή της. «Η δουλειά μας, ωστόσο, δεν τελείωσε», συνέχισε, διαβεβαιώνοντας ότι «δεκάδες άνθρωποι που ήθελαν να ενταχθούν στο κομβόι τις τελευταίες ημέρες δεν κατάφεραν να το κάνουν». Το Σάββατο, το Κίεβο ανακοίνωσε ότι όλες οι γυναίκες, τα παιδιά και οι ηλικιωμένοι απομακρύνθηκαν από το Αζοφστάλ, τον τελευταίο θύλακα αντίστασης των ουκρανικών δυνάμεων στη Μαριούπολη. Ο πρόεδρος Βολοντίμιρ Ζελένσκι σημείωσε ότι τώρα θα πρέπει να απομακρυνθούν οι τραυματίες και το ιατρονοσηλευτικό προσωπικό. ΟΗΕ: ""Συγκλονισμένος"" από την επίθεση στο σχολείο της Μπιλοχορίβκα Συγκλονισμένος από τον βομβαρδισμό ενός σχολείου στην ανατολική Ουκρανία, όπου σκοτώθηκαν 60 άνθρωποι, σύμφωνα με τον Ουκρανό πρόεδρο Βολοντίμιρ Ζελένσκι, δήλωσε ο γενικός γραμματέας των Ηνωμένων Εθνών Αντόνιο Γκουτέρες. «Ο γενικός γραμματέας είναι συγκλονισμένος από την επίθεση που διαπράχθηκε στις 7 Μαΐου σε ένα σχολείο της Μπιλοχορίβκα, στην Ουκρανία, όπου πολλοί άνθρωποι είχαν προφανώς αναζητήσει καταφύγιο από τις μάχες», ανέφερε ο εκπρόσωπος του Γκουτέρες, Στεφάν Ντουζαρίκ, σε ανακοίνωσή του. Ο Γκουτέρες επανέλαβε ότι «οι άμαχοι και οι πολιτικές υποδομές» δεν πρέπει να γίνονται στόχο σε καιρό πολέμου και σημείωσε ότι αυτή η επίθεση «υπενθύμισε για άλλη μια φορά ότι στον πόλεμο αυτόν, όπως και σε τόσες συρράξεις, οι πολίτες είναι αυτοί που πληρώνουν το υψηλότερο τίμημα». Ακολουθήστε το News247.gr στο Google News και μάθετε πρώτοι όλες τις ειδήσεις"	news247
60	"Ουκρανία:  ""Συγκλονισμένος"" ο Γκουτέρες από την επίθεση στο σχολείο της Μπιλοχορίβκα-60 άμαχοι νεκροί "	Τον αποτροπιασμό του για την είδηση ότι 60 άμαχοι έπεσαν νεκροί σε σχολεία της ανατολικής Ουκρανίας εξέφρασε ο Αντόνιο Γκουτέρες. 	                        ΚΟΣΜΟΣ	Ο Αντόνιο Γκουτέρες	https://www.news247.gr/img/7113/9589566/233000/w660/660/guteres.jpg	2022-05-09 00:25	Συγκλονισμένος από το βομβαρδισμό σχολείου στην ανατολική Ουκρανία, όπου σκοτώθηκαν 60 άνθρωποι, σύμφωνα με τον Ουκρανό πρόεδρο Βολοντίμιρ Ζελένσκι, δήλωσε ο γενικός γραμματέας των Ηνωμένων Εθνών, Αντόνιο Γκουτέρες. «Ο γενικός γραμματέας είναι συγκλονισμένος από την επίθεση που διαπράχθηκε στις 7 Μαΐου σε ένα σχολείο της Μπιλοχορίβκα, στην Ουκρανία, όπου πολλοί άνθρωποι είχαν προφανώς αναζητήσει καταφύγιο από τις μάχες», ανέφερε ο εκπρόσωπος του Γκουτέρες, Στεφάν Ντουζαρίκ, σε ανακοίνωσή του όπως μεταδίδει το ΑΠΕ-ΜΠΕ. Ο Γκουτέρες επανέλαβε ότι «οι άμαχοι και οι πολιτικές υποδομές» δεν πρέπει να γίνονται στόχο σε καιρό πολέμου και σημείωσε ότι αυτή η επίθεση «υπενθύμισε για άλλη μια φορά ότι στον πόλεμο αυτόν, όπως και σε τόσες συρράξεις, οι πολίτες είναι αυτοί που πληρώνουν το υψηλότερο τίμημα». Ακολουθήστε το News247.gr στο Google News και μάθετε πρώτοι όλες τις ειδήσεις	news247
61	Πόλεμος στην Ουκρανία: Στα χέρια των Ρώσων η Ποπάσνα	Τον έλεγχο της Ποπάσνας πήραν οι ρωσικές δυνάμεις υπό την ηγεσία του Τσετσένου ηγέτη Ραμζάν Καντίροφ. Επιβεβαιώνει την αποχώρηση των στρατευμάτων της η ουκρανική πλευρά.	                        ΚΟΣΜΟΣ	Τσετσένοι στρατιώτες υπό τον Καντίροφ	https://www.news247.gr/img/2104/9623348/663000/w660/660/kadyrov.jpg	2022-05-08 15:13	"Τα ουκρανικά στρατεύματα υποχώρησαν από την πόλη Ποπάσνα στην ανατολική Ουκρανία, είπε σήμερα ο κυβερνήτης του Λουχάνσκ, επιβεβαιώνοντας προηγούμενες πληροφορίες ότι η πόλη έχει καταληφθεί. Ο Τσετσένος ηγέτης Ραμζάν Καντίροφ είπε νωρίτερα σήμερα ότι τα στρατεύματά του πήραν τον έλεγχο του μεγαλύτερου τμήματος της Ποπάσνας. Από την πλευρά του, ο κυβερνήτης του Λουχάνσκ Σέρχιι Γκαϊντάι δήλωσε στην ουκρανική τηλεόραση ότι τα ουκρανικά στρατεύματα υποχώρησαν αναζητώντας πιο προστατευμένες θέσεις, ενώ πρόσθεσε: «Τα πάντα έχουν καταστραφεί εκεί». Στα μέσα Απριλίου οι ρωσικές δυνάμεις εξαπέλυσαν νέα επίθεση η οποία επικεντρώθηκε στην ανατολική Ουκρανία, με τους σφοδρότερους βομβαρδισμούς και επιθέσεις να σημειώνονται τον τελευταίο καιρό γύρω από την Ποπάσνα στην επαρχία Λουχάνσκ. “Μαχητές των τσετσενικών ειδικών δυνάμεων (…) έχουν θέσει υπό τον έλεγχό τους το μεγαλύτερο μέρος της Ποπάσνα”, επεσήμανε ο Καντίροφ σε ανάρτησή του στο Telegram. “Οι κεντρικοί δρόμοι και περιοχές της πόλης έχουν καθαρίσει εντελώς”, πρόσθεσε. Αζοφστάλ: ""Το να παραδοθούμε δεν αποτελεί επιλογή"", λένε οι ουκρανικές δυνάμεις Οι Ουκρανοί μαχητές που έχουν οχυρωθεί εδώ και εβδομάδες στα υπόγεια της χαλυβουργίας Αζοφστάλ, τελευταίου θύλακα αντίστασης μπροστά στον ρωσικό στρατό στο λιμάνι της Μαριούπολης (νοτιοανατολικά), ανακοίνωσαν σήμερα ότι αποκλείουν το ενδεχόμενο να παραδοθούν. «Το να παραδοθούμε δεν αποτελεί επιλογή, διότι η ζωή μας δεν ενδιαφέρει τη Ρωσία. Το να μας αφήσουν να ζήσουμε δεν τους νοιάζει», δήλωσε ο Ίλια Σαμοϊλένκο, αξιωματούχος των ουκρανικών υπηρεσιών πληροφοριών, κατά τη διάρκεια μιας διαδικτυακής συνέντευξης τύπου. «Οι προμήθειές μας είναι περιορισμένες. Μας απομένει νερό. Μας απομένουν πυρομαχικά. Έχουμε τα όπλα πάνω μας. Θα πολεμήσουμε έως την καλύτερη έκβαση αυτής της κατάστασης», συμπλήρωσε ο ίδιος από τα υπόγεια της βιομηχανικής εγκατάστασης. «Εμείς, το στρατιωτικό προσωπικό της φρουράς της Μαριούπολης, γίναμε μάρτυρες των εγκλημάτων πολέμου που διέπραξε η Ρωσία, ο ρωσικός στρατός. Γίναμε μάρτυρες αυτών», συμπλήρωσε ο Σαμοϊλένκο, ο οποίος μιλούσε είτε στα ουκρανικά είτε στα αγγλικά, κατά τη διάρκεια της συνέντευξης τύπου. Φόβοι για δεκάδες νεκρούς από βομβαρδισμό σε σχολείο στο Λουχάνσκ Δύο άνθρωποι σκοτώθηκαν από τον βομβαρδισμό από τις ρωσικές δυνάμεις ενός σχολείου στο ουκρανικό χωριό Μπιλοχορίβκα, ενώ άλλοι 60 που παραμένουν κάτω τα συντρίμμια υπάρχουν φόβοι ότι είναι επίσης νεκροί, δήλωσε σήμερα ο Σέρχιι Γκαϊντάι κυβερνήτης της επαρχίας Λουχάνσκ. Ο Γκαϊντάι επεσήμανε ότι οι ρωσικές δυνάμεις έριξαν χθες Σάββατο το απόγευμα μία βόμβα στο σχολείο στο οποίο είχαν βρει καταφύγιο περίπου 90 άνθρωποι. Τριάντα έχουν διασωθεί. “Η πυρκαγιά κατασβέστηκε έπειτα από σχεδόν τέσσερις ώρες. Στη συνέχεια απομακρύνθηκαν τα συντρίμμια και, δυστυχώς, εντοπίστηκαν τα πτώματα δύο ανθρώπων”, επεσήμανε ο ίδιος στο Telegram. ""Τριάντα άνθρωποι ανασύρθηκαν από τα ερείπια, επτά από τους οποίους είναι τραυματισμένοι"", πρόσθεσε ο Γκαϊντάι. ""Εξήντα άνθρωποι είναι πιθανό να έχουν πεθάνει κάτω από τα συντρίμμια των κτιρίων"". Ο Γκαϊντάι επεσήμανε ότι, σύμφωνα με προκαταρκτικές πληροφορίες, από τον βομβαρδισμό του χωριού Σιπίλοβο καταστράφηκε ένα σπίτι και 11 άνθρωποι παραμένουν στα ερείπια. Ζελένσκι: ""Το κακό επέστρεψε"" Ο Ουκρανός πρόεδρος Βολοντίμιρ Ζελένσκι δήλωσε την Κυριακή ότι το κακό επέστρεψε στην Ουκρανία εκφωνώντας μια συγκινητική ομιλία με την ευκαιρία της Ημέρας της Νίκης, όταν η Ευρώπη γιορτάζει την παράδοση της ναζιστικής Γερμανίας στους Συμμάχους που σηματοδότησε το τέλος του Β’ Παγκόσμιου Πολέμου. Η ζωή για την οποία πολέμησαν οι στρατιώτες σε αυτό τον πόλεμο τερματίστηκε στις 24 Φεβρουαρίου, όταν οι ρωσικές δυνάμεις εισέβαλαν στην Ουκρανία, τόνισε ο Ζελένσκι σε διάγγελμά του μέσω βίντεο. “Το κακό επέστρεψε. Ξανά!”, τόνισε. “Σε διαφορετική μορφή, με διαφορετικά συνθήματα, αλλά με τον ίδιο σκοπό”. Ωστόσο ο Ουκρανός πρόεδρος εκτίμησε ότι η χώρα του και οι σύμμαχοί της θα νικήσουν. “Κανένα κακό δεν μπορεί να ξεφύγει από τις ευθύνες, δεν μπορεί να κρυφτεί σε ένα υπόγειο καταφύγιο”, υπογράμμισε. Ο Αδόλφος Χίτλερ πέρασε τις τελευταίες ημέρες της ζωής του κρυμμένος σε υπόγειο καταφύγιο στο Βερολίνο όπου αυτοκτόνησε τις τελευταίες ημέρες του πολέμου. Πούτιν: ""Όπως το 1945, η νίκη θα είναι δική μας"" Ο πρόεδρος της Ρωσίας Βλαντίμιρ Πούτιν διαβεβαίωσε πως «όπως το 1945, η νίκη θα είναι δική μας», κάνοντας σειρά συγκρίσεων μεταξύ του Β΄ Παγκοσμίου Πολέμου με τη σύρραξη στην Ουκρανία, στις ευχές του για την 8η Μαΐου, μεταδίδει το Γαλλικό Πρακτορείο Ειδήσεων. «Σήμερα, οι στρατιωτικοί μας, όπως οι πρόγονοί τους, μάχονται στήθος με στήθος για την απελευθέρωση των πάτριων εδαφών τους από τη ναζιστική βρωμιά, με την πεποίθηση πως, όπως το 1945, η νίκη θα είναι δική μας», είπε ο Πούτιν στις ευχές που απηύθυνε σήμερα στις χώρες του πρώην σοβιετικού μπλοκ, όπως και στις αυτονομιστικές περιοχές της ανατολικής Ουκρανίας. «Σήμερα, το κοινό καθήκον είναι να εμποδίσουμε την αναγέννηση του ναζισμού, ο οποίος προκάλεσε τόσα δεινά στους λαούς διαφορετικών χωρών», συμπλήρωσε, εκφράζοντας την ελπίδα ότι «οι νέες γενιές θα είναι αντάξιες της μνήμης των πατέρων και των παππούδων τους». Στις ευχές του, ο Βλαντίμιρ Πούτιν έκανε αναφορά όχι μονάχα στους στρατιώτες, αλλά επίσης στους πολίτες «του εσωτερικού μετώπου», που «συνέτριψαν τον ναζισμό με αντίτιμο αναρίθμητες θυσίες». «Δυστυχώς, σήμερα, ο ναζισμός σήκωσε ξανά κεφάλι», σημείωσε ο Ρώσος πρόεδρος, μιλώντας προς τους Ουκρανούς. «Ιερό καθήκον μας είναι να εμποδίσουμε τους ιδεολογικούς κληρονόμους εκείνων που έχουν ηττηθεί», σε αυτό που η Μόσχα ονομάζει «τον Μεγάλο Πατριωτικό Πόλεμο», να «πάρουν την εκδίκησή τους». Ο επικεφαλής του ρωσικού κράτους ευχήθηκε «σε όλους τους κατοίκους της Ουκρανίας ένα ειρηνικό και δίκαιο μέλλον». Ακολουθήστε το News247.gr στο Google News και μάθετε πρώτοι όλες τις ειδήσεις"	news247
62	"Ζελένσκι με αφορμή την Ημέρα της Νίκης: ""Το κακό επέστρεψε"""	Η συναισθηματικά φορτισμένη ομιλία Ζελένσκι, με αφορμή την επέτειο από τον τερματισμό του Β' Παγκόσμιου Πολέμου.	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι 	https://www.news247.gr/img/5987/9623233/218000/w660/660/volodymyr_zelenskyy.jpg	2022-05-08 13:13	Ο Ουκρανός πρόεδρος Βολοντίμιρ Ζελένσκι δήλωσε την Κυριακή ότι το κακό επέστρεψε στην Ουκρανία εκφωνώντας μια συγκινητική ομιλία με την ευκαιρία της Ημέρας της Νίκης, όταν η Ευρώπη γιορτάζει την παράδοση της ναζιστικής Γερμανίας στους Συμμάχους που σηματοδότησε το τέλος του Β’ Παγκόσμιου Πολέμου. Η ζωή για την οποία πολέμησαν οι στρατιώτες σε αυτό τον πόλεμο τερματίστηκε στις 24 Φεβρουαρίου, όταν οι ρωσικές δυνάμεις εισέβαλαν στην Ουκρανία, τόνισε ο Ζελένσκι σε διάγγελμά του μέσω βίντεο. “Το κακό επέστρεψε. Ξανά!”, τόνισε. “Σε διαφορετική μορφή, με διαφορετικά συνθήματα, αλλά με τον ίδιο σκοπό”. Ωστόσο ο Ουκρανός πρόεδρος εκτίμησε ότι η χώρα του και οι σύμμαχοί της θα νικήσουν. “Κανένα κακό δεν μπορεί να ξεφύγει από τις ευθύνες, δεν μπορεί να κρυφτεί σε ένα υπόγειο καταφύγιο”, υπογράμμισε. Ο Αδόλφος Χίτλερ πέρασε τις τελευταίες ημέρες της ζωής του κρυμμένος σε υπόγειο καταφύγιο στο Βερολίνο όπου αυτοκτόνησε τις τελευταίες ημέρες του πολέμου. Ακολουθήστε το News247.gr στο Google News και μάθετε πρώτοι όλες τις ειδήσεις	news247
63	Ουκρανία: Φόβοι για δεκάδες νεκρούς από βομβαρδισμό σε σχολείο - Διασώθηκαν οι άμαχοι από το Αζοφστάλ	Δύο άνθρωποι έχασαν τη ζωή τους από βομβαρδισμό σχολείου στο Λουγκάνσκ, ενώ 60 άνθρωποι βρίσκονται εγκλωβισμένοι κάτω από τα συντρίμμια. Εκκενώθηκε το Αζοφστάλ από αμάχους, όπως ανακοίνωσαν Κίεβο και Μόσχα.	                        ΚΟΣΜΟΣ	Ουκρανία: Φόβοι για δεκάδες νεκρούς από βομβαρδισμό σε σχολείο - Διασώθηκαν οι άμαχοι από το Αζοφστάλ	https://www.news247.gr/img/6744/9623096/552000/w660/660/sxoleio.jpg	2022-05-08 08:11	"Οι γυναίκες, τα παιδιά και οι ηλικιωμένοι απομακρύνθηκαν όλοι τους σήμερα από το αχανές εργοστάσιο χάλυβα του Αζοφστάλ, τον τελευταίο θύλακα αντίστασης των Ουκρανών στην κατεστραμμένη Μαριούπολη, όπου οι ουκρανικές αρχές φοβούνται ότι η ρωσική επίθεση θα ξαναρχίσει με σφοδρότητα καθώς πλησιάζει η 9η Μαρτίου, η επέτειος της νίκης της πρώην ΕΣΣΔ επί της ναζιστικής Γερμανίας στον Β΄ Παγκόσμιο Πόλεμο. Περισσότεροι από 300 άμαχοι διασώθηκαν από το εργοστάσιο χάλυβα του Αζοφστάλ, το οποίο σφυροκοπείται από τις ρωσικές δυνάμεις εδώ και πολλές εβδομάδες, ανακοίνωσε απόψε ο πρόεδρος της Ουκρανίας Βολοντίμιρ Ζελένσκι. Στο διάγγελμά του, αργά το βράδυ του Σαββάτου, ο Ζελένσκι είπε ότι οι αρχές τώρα επικεντρώνονται στη «δεύτερη φάση» της εκκένωσης, δηλαδή την απομάκρυνση των τραυματιών και του ιατρικού προσωπικού. Θα εργαστούν επίσης για το άνοιγμα ανθρωπιστικών διαδρόμων για όλους τους κατοίκους της Μαριούπολης και των γύρω οικισμών. Ο Ουκρανός πρόεδρος είπε επίσης ότι το Κίεβο προσπαθεί να βγάλει από το Αζοφστάλ τους υπερασπιστές του αλλά τόνισε ότι αυτό είναι «εξαιρετικά δύσκολο». Δύο νεκροί από βομβαρδισμό σχολείου στο Λουγκάνσκ - 60 άνθρωποι κάτω από τα συντρίμμια Δύο άνθρωποι σκοτώθηκαν από τον βομβαρδισμό από τις ρωσικές δυνάμεις ενός σχολείου στο ουκρανικό χωριό Μπιλοχορίβκα, ενώ άλλοι 60 που παραμένουν κάτω τα συντρίμμια υπάρχουν φόβοι ότι είναι επίσης νεκροί, δήλωσε σήμερα ο Σέρχιι Γκαϊντάι κυβερνήτης της επαρχίας Λουχάνσκ. Ο Γκαϊντάι επεσήμανε ότι οι ρωσικές δυνάμεις έριξαν χθες Σάββατο το απόγευμα μία βόμβα στο σχολείο στο οποίο είχαν βρει καταφύγιο περίπου 90 άνθρωποι. Τριάντα έχουν διασωθεί. “Η πυρκαγιά κατασβέστηκε έπειτα από σχεδόν τέσσερις ώρες. Στη συνέχεια απομακρύνθηκαν τα συντρίμμια και, δυστυχώς, εντοπίστηκαν τα πτώματα δύο ανθρώπων”, επεσήμανε ο ίδιος στο Telegram. ""Τριάντα άνθρωποι ανασύρθηκαν από τα ερείπια, επτά από τους οποίους είναι τραυματισμένοι"", πρόσθεσε ο Γκαϊντάι. ""Εξήντα άνθρωποι είναι πιθανό να έχουν πεθάνει κάτω από τα συντρίμμια των κτιρίων"". Ο Γκαϊντάι επεσήμανε ότι, σύμφωνα με προκαταρκτικές πληροφορίες, από τον βομβαρδισμό του χωριού Σιπίλοβο καταστράφηκε ένα σπίτι και 11 άνθρωποι παραμένουν στα ερείπια. Παράλληλα έξι άμαχοι, ανάμεσά τους δύο παιδιά, σκοτώθηκαν και άλλοι 12 τραυματίστηκαν εξαιτίας ρωσικών πυραυλικών πληγμάτων στην πόλη Πριβίλα της ανατολικής Ουκρανίας, ανέφεραν εξάλλου αξιωματούχοι μέσω Telegam. Είναι αδύνατον οι πληροφορίες αυτές να επαληθευτούν με ανεξάρτητο τρόπο. Βομβαρδίστηκε μουσείο αφιερωμένο σε ποιητή Ο Ουκρανός πρόεδρος Βολοντίμιρ Ζελένσκι δήλωσε χθες Σάββατο ότι έχει μείνει άφωνος αφού από τους ρωσικούς βομβαρδισμούς καταστράφηκε ένα μουσείο αφιερωμένο στον φιλόσοφο και ποιητή του 18ου αιώνα, τον Χριχόρι Σκοβορόντα. Στη διάρκεια νυχτερινής επίθεσης στο χωριό Σκοβοροντινίβκα στην ανατολική Ουκρανία επλήγη η στέγη του μουσείου, με αποτέλεσμα να ξεσπάσει πυρκαγιά στο κτίριο και να τραυματιστεί ο 35χρονος φύλακάς του. Τα πιο πολύτιμα αντικείμενα είχαν ήδη απομακρυνθεί από το μουσείο για λόγους ασφαλείας, επεσήμανε ο περιφερειακός κυβερνήτης του Χαρκόβου, ο Όλεχ Σινεγκούμποφ. “Κάθε ημέρα αυτού του πολέμου ο ρωσικός στρατός κάνει κάτι που με αφήνει άφωνο. Αλλά μετά, την επομένη, κάνει κάτι άλλο που σε κάνει να νιώθεις ξανά με τον ίδιο τρόπο”, σχολίασε ο Ζελένσκι σε νυχτερινό του διάγγελμα χθες Σάββατο. “Στοχευμένες επιθέσεις εναντίον μουσείων – ούτε καν οι τρομοκράτες δεν θα το σκεφτόντουσαν αυτό. Αλλά εναντίον αυτού του είδους του στρατού πολεμάμε”, τόνισε. Ο Σκοβορόντα, Ουκρανός κοζακικής καταγωγής, πέρασε τα τελευταία χρόνια της ζωής του στο χωριό Ιβανόβκα, το οποίο αργότερα μετονομάστηκε προς τιμήν του Σκοβοροντινίβκα. “Φέτος γιορτάζουμε τα 300 χρόνια από τη γέννηση του μεγάλου φιλοσόφου”, επεσήμανε ο Σινεγκούμποφ σε ανάρτησή του στα μέσα κοινωνικής δικτύωσης. “Οι κατακτητές μπορούν να καταστρέψουν το μουσείο όπου ο Χριχόρι Σκοβορόντα εργάστηκε τα τελευταία χρόνια της ζωής του και όπου ετάφη. Αλλά δεν θα καταστρέψουν τη μνήμη μας και τις αξίες μας”, πρόσθεσε. Ο Τσετσένος ηγέτης Καντίροφ ισχυρίστηκε ότι οι δυνάμεις του κατέλαβαν την Ποπάσνα Ο Ραμζάν Καντίροφ, επικεφαλής της ρωσικής δημοκρατίας της Τσετσενίας, δήλωσε σήμερα ότι οι στρατιώτες του έχουν θέσει υπό τον έλεγχό τους την πόλη Ποπάσνα στην ανατολική Ουκρανία, αν και Ουκρανοί αξιωματούχοι επιμένουν ότι η μάχη για την πόλη συνεχίζεται. Στα μέσα Απριλίου οι ρωσικές δυνάμεις εξαπέλυσαν νέα επίθεση η οποία επικεντρώθηκε στην ανατολική Ουκρανία, με τους σφοδρότερους βομβαρδισμούς και επιθέσεις να σημειώνονται τον τελευταίο καιρό γύρω από την Ποπάσνα στην επαρχία Λουχάνσκ. “Μαχητές των τσετσενικών ειδικών δυνάμεων (…) έχουν θέσει υπό τον έλεγχό τους το μεγαλύτερο μέρος της Ποπάσνα”, επεσήμανε ο Καντίροφ σε ανάρτησή του στο Telegram. “Οι κεντρικοί δρόμοι και περιοχές της πόλης έχουν καθαρίσει εντελώς”, πρόσθεσε. Προς το παρόν το Κίεβο δεν έχει σχολιάσει την πληροφορία αυτή, αλλά αργά χθες Σάββατο ο Ολέξι Αρεστόβιτς, σύμβουλος του Ουκρανού προέδρου Βολοντίμιρ Ζελένσκι, είχε δηλώσει ότι στην πόλη μαίνονται σφοδρές μάχες. “Η μάχη για την Ποπάσνα συνεχίζεται”, επεσήμανε ο Αρεστόβιτς σε βίντεο που ανήρτησε σε μέσα κοινωνικής δικτύωσης. “Οι Ρώσοι προπαγανδιστές ανέφεραν με χαρά ότι την έχουν ήδη καταλάβει, αλλά τα πράγματα δεν είναι ακριβώς έτσι. Αυτή είναι η 117η φορά που ισχυρίζονται ότι ‘κατέλαβαν την Ποπάσνα’ αυτή την εβδομάδα”, πρόσθεσε. Ο Σέρχιι Γκαϊντάι, κυβερνήτης του Λουχάνσκ, είχε δηλώσει νωρίτερα χθες ότι οι ουκρανικές δυνάμεις εξακολουθούν να ελέγχουν την περιοχή. “Η κατάσταση είναι πολύ δύσκολη, αλλά υπό έλεγχο”, είχε επισημάνει σε βίντεο στο Telegram. Ο ίδιος είχε προσθέσει ότι στη μάχη δεν συμμετέχουν τσετσενικά στρατεύματα, αλλά κάνουν λεηλασίες και τραβούν βίντεο. Το Κίεβο ζητά από τους Γιατρούς Χωρίς Σύνορα να οργανώσουν την περίθαλψη των μαχητών του Αζοφστάλ Η Ουκρανία ζήτησε σήμερα από τους Γιατρούς Χωρίς Σύνορα (MSF) να οργανώσουν μια αποστολή για την απομάκρυνση και την περίθαλψη των στρατιωτών που έχουν εγκλωβιστεί στο Αζοφστάλ της Μαριούπολης. Η αντιπρόεδρος της ουκρανικής κυβέρνησης Ιρίνα Βέρεσουκ έστειλε επιστολή στον Μισέλ-Ολιβιέ Λασαριτέ, τον υπεύθυνο των προγραμμάτων οργάνωσης ανθρωπιστικών αποστολών και επικεφαλής των MSF στην Ουκρανία, όπως ανέφερε το υπουργείο Επανενσωμάτωσης των προσωρινά κατεχόμενων εδαφών. Το Κίεβο ζητά από τους MSF να οργανώσουν μια αποστολή με στόχο την απομάκρυνση των υπερασπιστών της Μαριούπολης και του Αζοφστάλ και την παροχή περίθαλψης στους τραυματίες, «τα ανθρώπινα δικαιώματα των οποίων καταπατούνται από τη Ρωσική Ομοσπονδία» αναφέρεται στην ανακοίνωση. Οι Ουκρανοί υπερασπιστές του αχανούς εργοστασίου «βρίσκονται εδώ και 72 ημέρες υπό τους συνεχείς βομβαρδισμούς και τις επιθέσεις του ρωσικού στρατού» και επειδή δεν έχουν φάρμακα, νερό και τρόφιμα «οι τραυματίες πεθαίνουν από γάγγραινα και σηψαιμία». Νωρίτερα σήμερα το Κίεβο ανακοίνωσε ότι όλες οι γυναίκες τα παιδιά και οι ηλικιωμένοι που είχαν εγκλωβιστεί στο Αζοφστάλ απομακρύνθηκαν από αυτόν τον τελευταίο θύλακα αντίστασης των ουκρανικών δυνάμεων στη Μαριούπολη. Ρωσικό υπουργείο Άμυνας: 1,16 εκατ. Ουκρανοί κατέφυγαν στη Ρωσία Περίπου 1,16 εκατ. Ουκρανοί έχουν μεταφερθεί από την πατρίδα τους στη Ρωσία αφότου άρχισε η ρωσική στρατιωτική εισβολή στην ουκρανική επικράτεια την 24η Φεβρουαρίου, σύμφωνα με το ρωσικό υπουργείο Άμυνας. Ο αριθμός αυτός συμπεριλαμβάνει περίπου 205.000 παιδιά. Μόνο από προχθές Παρασκευή, 18.580 άνθρωποι, ανάμεσά τους 1.840 παιδιά, μεταφέρθηκαν από την Ουκρανία στη Ρωσία, σύμφωνα με τον υποστράτηγο Μιχαήλ Μιζίντσεφ. Το Κίεβο ερίζει ότι η Μόσχα εκτοπίζει παρά τη θέλησή τους πολίτες της Ουκρανίας και δεν τους επιτρέπει να επιστρέψουν στα εδάφη που ελέγχει. Η ρωσική κυβέρνηση το αρνείται, διατείνεται ότι σκοπός των μετακινήσεων αμάχων είναι να σωθούν από τις εχθροπραξίες, κυρίως στο ανατολικό τμήμα της χώρας. Βρετανία: Ανακοίνωσε τη χορήγηση επιπλέον βοήθειας αξίας 1,3 δισεκ. λιρών Η κυβέρνηση της Βρετανίας ανακοίνωσε ότι θα χορηγήσει επιπλέον στρατιωτική και οικονομική βοήθεια ύψους 1,3 δισεκατομμυρίου λιρών (1,87 δισεκ. ευρώ) στην Ουκρανία, ενόψει της σημερινής βιντεοδιάσκεψης των ηγετών των χωρών της G7 στην οποία έχει προσκληθεί να συμμετάσχει ο ουκρανός πρόεδρος Βολοντίμιρ Ζελένσκι. Ο πρωθυπουργός των Συντηρητικών, ο Μπόρις Τζόνσον, είναι ανάμεσα στους κυριότερους υποστηρικτές των προσπαθειών του Κιέβου να αποκρούσουν την εισβολή των δυνάμεων της Ρωσίας που άρχισε την 24η Φεβρουαρίου. Η κυβέρνησή του έχει προμηθεύσει τον στρατό της Ουκρανίας με αντιαρματικούς πυραύλους, συστήματα αντιαεροπορικής άμυνας και άλλα όπλα. Η νέα δέσμευση σχεδόν διπλασιάζει αυτή που είχε γίνει μέχρι σήμερα. Η κυβέρνηση Τζόνσον τονίζει ότι πρόκειται για τη μεγαλύτερη δημόσια δαπάνη του Ηνωμένου Βασιλείου για οποιονδήποτε πόλεμο έπειτα από αυτούς στο Ιράκ και στο Αφγανιστάν, αν και δεν διευκρίνισε πώς κάνει αυτόν τον υπολογισμό. «Η βάρβαρη επίθεση του (προέδρου της Ρωσίας Βλαντίμιρ) Πούτιν δεν προκαλεί μόνο ανείπωτη καταστροφή στην Ουκρανία — απειλεί επίσης την ειρήνη και την ασφάλεια σε όλη την Ευρώπη», επιχειρηματολόγησε σε δελτίο Τύπου που δημοσιοποίησαν ο κ. Τζόνσον, ο πρώτος δυτικός αρχηγός κυβέρνησης που μίλησε στο ουκρανικό κοινοβούλιο από το ξέσπασμα του πολέμου, την περασμένη εβδομάδα. Αν και η Βρετανία έχει προσφέρει μεγάλο ποσό σε στρατιωτική βοήθεια, ως τώρα έχει υποδεχθεί λιγοστούς από τους 5 εκατομμύρια και πλέον πρόσφυγες του πολέμου. Η βρετανική κυβέρνηση ανέφερε χθες ότι έχει χορηγήσει 86.000 βίζες σε Ουκρανούς, εκ των οποίων έχουν φθάσει στο ΗΒ περίπου 27.000. Το υπουργείο Ανάπτυξης της Γερμανίας ανακοινώνει τη χορήγηση επιπλέον βοήθειας 63 εκατ. ευρώ Το υπουργείο Ανάπτυξης της Γερμανίας ανακοίνωσε τη χορήγηση επιπλέον οικονομικής βοήθειας 63 εκατομμυρίων ευρώ στην Ουκρανία. «Είναι σημαντικό για μένα η Γερμανία να βοηθά την Ουκρανία όχι μόνο στρατιωτικά, αλλά για να γίνει η ζωή του ουκρανικού λαού κάπως πιο υποφερτή», εξήγησε η υπουργός Ανάπτυξης Σβένια Σούλτσε στην εφημερίδα Bild am Sonntag. «Για αυτόν τον λόγο, αυξήσαμε το πρόγραμμα άμεσης βοήθειας στην Ουκρανία από τα 122 στα 185 εκατομμύρια ευρώ», συνέχισε η κυρία Σούλτσε. Το ποσό «θα αξιοποιηθεί για να αποκατασταθεί η παροχή πόσιμου νερού» και για «να ανοικοδομηθούν κατεστραμμένα διαμερίσματα, σχολεία και νηπιαγωγεία», διευκρίνισε. «Άλλα υπουργεία δίνουν ακόμη περισσότερα χρήματα και θα κάνουμε κι άλλα. Όταν σταματήσουν να πέφτουν οι βόμβες, η Γερμανία θα βοηθήσει, θα προσφέρει δισεκατομμύρια για την ανοικοδόμηση. Το υπουργείο μου ήδη προετοιμάζεται γι’ αυτό», συμπλήρωσε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
64	Ουκρανία: Απομακρύνθηκαν όλοι οι άμαχοι από το Αζοφστάλ - Πυραυλικά χτυπήματα στην Οδησσό	"Ολοκληρώθηκε η ανθρωπιστική επιχείρηση στο Αζοφστάλ, καθώς από το πολιορκημένο εργοστάσιο απομακρύνθηκαν όλοι οι άμαχοι. Έξι πύραυλοι έπληξαν την Οδησσό. ""Εξαιρετικά δύσκολη"" η απομάκρυνση των μαχητών, λέει ο Ζελένσκι."	                        ΚΟΣΜΟΣ	Απομάκρυνση αμάχων από το Αζοφστάλ	https://www.news247.gr/img/6998/9622733/169000/w660/660/azovstal.jpg	2022-05-07 20:39	"Οι γυναίκες, τα παιδιά και οι ηλικιωμένοι απομακρύνθηκαν όλοι τους το Σάββατο (07/05) από το αχανές εργοστάσιο χάλυβα του Αζοφστάλ, τον τελευταίο θύλακα αντίστασης των Ουκρανών στην κατεστραμμένη Μαριούπολη, όπου οι ουκρανικές αρχές φοβούνται ότι η ρωσική επίθεση θα ξαναρχίσει με σφοδρότητα καθώς πλησιάζει η 9η Μαρτίου, η επέτειος της νίκης της πρώην ΕΣΣΔ επί της ναζιστικής Γερμανίας στον Β΄ Παγκόσμιο Πόλεμο. «Η εντολή του προέδρου (Βολοντίμιρ Ζελένσκι) εκτελέστηκε: όλες οι γυναίκες, όλα τα παιδιά και όλοι οι ηλικιωμένοι απομακρύνθηκαν από το Αζοφστάλ. Αυτό το μέρος της ανθρωπιστικής αποστολής στη Μαριούπολη ολοκληρώθηκε», ανέφερε η αντιπρόεδρος της ουκρανικής κυβέρνησης Ιρίνα Βέρεσουκ. Δεν είναι σαφές, με βάση την ανακοίνωση της Βέρεσουκ, αν άμαχοι άνδρες παραμένουν στο βιομηχανικό συγκρότημα. Ρωσικό υπουργείο Άμυνας: ""Ολοκληρώθηκε η εκκένωση"" Το υπουργείο Άμυνας της Ρωσίας ανακοίνωσε απόψε ότι ολοκληρώθηκε η επιχείρηση απομάκρυνσης των αμάχων από το χαλυβουργείο Αζοφστάλ στη Μαριούπολη. Σε ανάρτηση στο διαδίκτυο το υπουργείο ανέφερε ότι συνολικά 51 άνθρωποι διασώθηκαν κατά την τριήμερη επιχείρηση που ξεκίνησε την Πέμπτη. Σήμερα απομακρύνθηκε μόνο ένας. Οι διασωθέντες είναι 18 άνδρες, 22 γυναίκες και 11 παιδιά, σύμφωνα με τη Μόσχα. Ζελένσκι: Εξαιρετικά δύσκολο να απομακρυνθούν οι μαχητές από το Αζοφστάλ Περισσότεροι από 300 άμαχοι διασώθηκαν από το εργοστάσιο χάλυβα του Αζοφστάλ, το οποίο σφυροκοπείται από τις ρωσικές δυνάμεις εδώ και πολλές εβδομάδες, ανακοίνωσε απόψε ο πρόεδρος της Ουκρανίας Βολοντίμιρ Ζελένσκι. Στο διάγγελμά του, αργά απόψε, ο Ζελένσκι είπε ότι οι αρχές τώρα επικεντρώνονται στη «δεύτερη φάση» της εκκένωσης, δηλαδή την απομάκρυνση των τραυματιών και του ιατρικού προσωπικού. Θα εργαστούν επίσης για το άνοιγμα ανθρωπιστικών διαδρόμων για όλους τους κατοίκους της Μαριούπολης και των γύρω οικισμών. Ο Ουκρανός πρόεδρος είπε επίσης ότι το Κίεβο προσπαθεί να βγάλει από το Αζοφστάλ τους υπερασπιστές του αλλά τόνισε ότι αυτό είναι ""εξαιρετικά δύσκολο"". Την Παρασκευή, 50 άνθρωποι, οι πιο ευάλωτοι άμαχοι, κατάφεραν να φύγουν από το χαλυβουργείο. Αυτές οι επιχειρήσεις, που διεξάγονταν εδώ και μία εβδομάδα υπό την αιγίδα του ΟΗΕ και της Διεθνούς Επιτροπής του Ερυθρού Σταυρού, επέτρεψαν σε περίπου 500 αμάχους να φύγουν, σύμφωνα με το Κίεβο. Το υπουργείο Άμυνας της Ουκρανίας ανέφερε ωστόσο το πρωί ότι «ο εχθρός δεν σταμάτησε την επίθεση» καθώς «μπλοκάρει» ακόμη όσους υπερασπίζονται το Αζοφστάλ. Το γενικό επιτελείο του ουκρανικού στρατού διαβεβαίωσε ότι οι ρωσικές δυνάμεις επιτέθηκαν χθες στο εργοστάσιο, παρά την τριήμερη κατάπαυση του πυρός που κήρυξαν μονομερώς την Πέμπτη. Η Μαριούπολη, που πριν από τον πόλεμο αριθμούσε 500.000 κατοίκους, έχει σχεδόν σβηστεί από τον χάρτη έπειτα από δύο μήνες πολιορκίας και βομβαρδισμών. Στόχος πυραυλικών επιθέσεων έγιναν σήμερα πολλές άλλες περιοχές. Σύμφωνα με το ρωσικό υπουργείο Άμυνας, χρησιμοποιήθηκαν «πύραυλοι υψηλής ακρίβειας» και καταστράφηκαν ουκρανικά αεροσκάφη στα αεροδρόμια των περιοχών Αρτσίζ, Οδησσού και Βοζνεσένσκ ενώ πύραυλοι Iskander έπληξαν αμερικανικό και ευρωπαϊκό οπλισμό κοντά στο Χάρκοβο. Πύραυλοι έπεσαν επίσης στο Μικολάγιφ, σύμφωνα με το Γαλλικό Πρακτορείο, ενώ πλήγματα αναφέρθηκαν χθες και σήμερα γύρω από το Ντονέτσκ. Το τελευταίο 24ωρο οι Ρώσοι πέτυχαν περιορισμένης έκτασης εδαφικά κέρδη γύρω από το Σεβεροντονέτσκ, μια από τις κυριότερες πόλεις του Ντονμπάς που παραμένει στα χέρια των Ουκρανών. Αντιθέτως, στο Χάρκοβο, η ουκρανική αντεπίθεση φαίνεται ότι αποδίδει, με την κατάληψη πολλών ρωσικών θέσεων στα βόρεια και τα ανατολικά της πόλης. Εξάλλου, το ουκρανικό πολεμικό ναυτικό διαβεβαίωσε ότι κατέστρεψε κοντά στο Φιδονήσι ένα ρωσικό αποβατικό, χρησιμοποιώντας ένα μη επανδρωμένο αεροσκάφος Bayraktar TB2, τουρκικής κατασκευής. Η Μόσχα δεν έχει επιβεβαίωσει ακόμη αυτήν την πληροφορία. Πυραυλικά χτυπήματα στην Οδησσό Έξι πύραυλοι έπληξαν την Οδησσό το Σάββατο, ανακοίνωσε η εκπρόσωπος της στρατιωτικής διοίκησης της νότιας Ουκρανίας, μιλώντας στη δημόσια τηλεόραση. Σύμφωνα με τη Νατάλια Χούμενιουκ, έξι πύραυλοι έπληξαν ένα εργοστάσιο επίπλων σε κατοικημένη περιοχή, ενώ άλλοι δύο έπεσαν σε έναν ήδη κατεστραμμένο διάδρομο προσγείωσης αεροπλάνων. Πρόσθεσε ότι οι πληροφορίες για θύματα είναι στο στάδιο της επιβεβαίωσης. Νωρίτερα, ο εκπρόσωπος των τοπικών αρχών της Οδησσού Σέρχι Μπράτσουκ είπε ότι έπληξαν την περιοχή τέσσερις πύραυλοι, χωρίς να κάνει λόγο για θύματα. Το πρακτορείο Reuters δεν ήταν σε θέση να επιβεβαιώσει τις πληροφορίες αυτές. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
65	Ο Ζελένσκι θέλει επιστροφή στο status-quo της 23ης Φεβρουαρίου αφήνοντας οριστικά την Κριμαία	Η κόκκινη γραμμή του Ουκρανού προέδρου Βολοντίμιρ Ζελένσκι δεν αφορά πλέον τη χερσόνησο της Κριμαίας. Επιφυλακτικότητα για την επανέναρξη διαπραγματεύσεων. 	                        ΚΟΣΜΟΣ	O Βολοντίμιρ Ζελένσκι	https://www.news247.gr/img/6923/9622326/967000/w660/660/zelensky.jpg	2022-05-07 13:26	"Δεν προτίθεται να παραχωρήσει ουκρανικό έδαφος ή να συζητήσει για προσάρτηση από τη Ρωσία ουκρανικού εδάφους ο Βολοντίμιρ Ζελένσκι. Μιλώντας σε βρετανική δεξαμένη σκέψης ο Ουκρανός πρόεδρος τόνισε χαρακτηριστικά ότι εκλέχθηκε πρόεδρος όλης της Ουκρανίας όχι μίας μίνι-Ουκρανίας. Επεσήμανε, έτσι, ότι ""για να σταματήσει ο πόλεμος, τα πράγματα θα πρέπει να επανέλθουν στο στάτους που υπήρχε στις 23 Φεβρουαρίου"" πριν, δηλαδή τη μαζική εισβολή των ρωσικών στρατευμάτων σε ουκρανικό έδαφος. Εχει ενδιαφέρον ότι μέσα από αυτή την τοποθέτηση, ο Ζελένσκι δεν βάζει στην ατζέντα το θέμα της Κριμαίας η οποία από το 2014 θεωρείται ρωσικό έδαφος. Η τακτική αυτή του Ουκρανού προέδρου σχολιάστηκε από τα διεθνή ΜΜΕ ως ένας συμβιβασμός του Ζελένσκι σε μία προσπάθεια να ανοίξει και πάλι το διπλωματικό δίαυλο με τη Μόσχα. Αυτός προσώρας πάντως παραμένει ερμητικά κλειστός. ""Ισως να μην έχουν καταστραφεί όλες οι γέφυρες"" τόνισε ο Ζελένσκι ο οποίος πάντως δεν εμφανίστηκε αισιόδοξος για μία γρήγορη επανέναρξη των συνομιλιών μεταξύ Κιέβου και Μόσχας. Το ίδιο επιφυλακτική είναι και η Ρωσία η οποία την ίδια εξακολουθεί να σφυροκοπά τη Μαριούπολη με στόχο την άμεση κατάληψή της. Οπως αναφέρει η ΕΡΤ, τα Ηνωμένα Έθνη και ο Ερυθρός Σταυρός συνεχίζουν τις προσπάθειές τους στην Ουκρανία να διασώσουν περισσότερους αμάχους από την πολιορκούμενη πόλη στην Αζοφική. Το τελευταίο 24ωρο, περισσότεροι από 50 άμαχοι, ανάμεσά τους και παιδιά, απομακρύνθηκαν με ασφάλεια από το εργοστάσιο Azovstal. Εκτιμάται όμως ότι δεκάδες παραμένουν εγκλωβισμένοι. Την ίδια ώρα, ο Λευκός Οίκος ανακοίνωσε νέο πακέτο στρατιωτικής βοήθειας ύψους 150 εκατομμυρίων δολαρίων για την Ουκρανία. Πενήντα γυναίκες, παιδιά και ηλικιωμένοι απομακρύνθηκαν με τη βοήθεια των Ηνωμένων Εθνών και του Ερυθρού Σταυρού από τη χαλυβουργία Azovstal στη Μαριούπολη. Έπειτα από σχεδόν δύο μήνες στα έγκατα του εργοστασίου είδαν ξανά το φως της ημέρας. Όμως, σχεδόν 150 άμαχοι παραμένουν εγκλωβισμένοι. Ακολουθήστε το News247.gr στο Google News και μάθετε πρώτοι όλες τις ειδήσει"	news247
66	Ουκρανία: Αγωνία για τους μαχητές στο Αζοφστάλ - Ρωσική φρεγάτα επλήγη από πύραυλο στη Μαύρη Θάλασσα	Μήνυμα Ζελένσκι για τις υπεράνθρωπες προσπάθειες διάσωσης μαχητών στο Αζοφστάλ - Φρεγάτα ρωσικού Πολεμικού Ναυτικού επλήγη από ουκρανικό πύραυλο κι έπιασε φωτιά στη Μαύρη Θάλασσα.	                        ΚΟΣΜΟΣ	Azovstal	https://www.news247.gr/img/4869/9621982/585000/w660/660/azovstal.jpg	2022-05-07 07:31	Ο Ουκρανός πρόεδρος Βολοντίμιρ Ζελένσκι δήλωσε ότι βρίσκονται σε εξέλιξη διπλωματικές προσπάθειες για να σωθούν οι μαχητές που έχουν καταφύγει στο τεράστιο εργοστάσιο χαλυβουργίας Αζοφστάλ στη Μαριούπολη, αφού την Παρασκευή απομακρύνθηκαν από εκεί μερικές δεκάδες άμαχοι. Οι Ουκρανοί που υπερασπίζονται το Αζοφστάλ έχουν δηλώσει ότι δεν πρόκειται να παραδοθούν. Ουκρανοί αξιωματούχοι φοβούνται ότι οι ρωσικές δυνάμεις θέλουν να εξαλείψουν και τον τελευταίο θύλακα αντίστασης στη Μαριούπολη, την πόλη – λιμάνι της νότιας Ουκρανίας, έως τη Δευτέρα όταν η Ρωσία γιορτάζει τη νίκη των σοβιετικών στρατευμάτων επί της ναζιστικής Γερμανίας στον Β’ Παγκόσμιο Πόλεμο. Το Κίεβο ανακοίνωσε ότι την Παρασκευή απομακρύνθηκαν από το Αζοφστάλ 50 άμαχοι, ενώ κατηγόρησε τη Μόσχα ότι παραβίασε τη μονομερή εκεχειρία την οποία είχε κηρύξει η ίδια προκειμένου να μπορέσουν να απομακρυνθούν οι δεκάδες άμαχοι που παραμένουν εγκλωβισμένοι στα υπόγεια του εργοστασίου, το οποίο πολιορκείται επί εβδομάδες. Η Μαριούπολη έχει υποστεί τον σφοδρότερο βομβαρδισμό από οποιαδήποτε άλλη περιοχή της Ουκρανίας από τις 24 Φεβρουαρίου όταν εισέβαλε στη χώρα η Ρωσία. Σε διάγγελμά του αργά η νύκτα ο Ζελένσκι δήλωσε ότι η Ουκρανία εργάζεται πάνω σε μια διπλωματική προσπάθεια προκειμένου να σωθούν οι μαχητές που υπερασπίζονται το Αζοφστάλ. “Συμμετέχουν μεσολαβητές με επιρροή, κράτη με επιρροή”, τόνισε ο Ουκρανός πρόεδρος χωρίς ωστόσο να δώσει άλλες διευκρινίσεις. Οι απομακρύνσεις των εκατοντάδων αμάχων από το εργοστάσιο χαλυβουργίας ξεκίνησαν το προηγούμενο Σαββατοκύριακο, έπειτα από παρέμβαση του ΟΗΕ, όμως χρειάστηκε να αναβληθούν λόγω της επανέναρξης των μαχών. Αζοφστάλ: Συνεχείς οι προσπάθειες εκκένωσης Το απόγευμα της Παρασκευής 50 γυναίκες, παιδιά και ηλικιωμένοι απομακρύνθηκαν από το Αζοφστάλ, δήλωσε η Ιρίνα Βερεστσούκ αντιπρόεδρος της ουκρανικύς κυβέρνησης. Η ίδια πρόσθεσε ότι η επιχείρηση θα συνεχιστεί σήμερα, όμως κατηγόρησε τους Ρώσους ότι παραβιάζουν συνεχώς την εκεχειρία και κατά συνέπεια η επιχείρηση εκκένωσης προχωρά με αργούς ρυθμούς. Η Μόσχα επιβεβαίωσε τον αριθμό των ανθρώπων που απομακρύνθηκαν από το Αζοφστάλ επισημαίνοντας: “Η ανθρωπιστική επιχείρηση στο Αζοφστάλ θα συνεχιστεί στις 7 Μαΐου”. Σύμφωνα με το ρωσικό υπουργείο Άμυνας οι διασωθέντες, ανάμεσά τους και 11 παιδιά, παραδόθηκαν σε εκπροσώπους του ΟΗΕ και του Ερυθρού Σταυρού. Ο δήμαρχος της Μαριούπολης είχε εκτιμήσει νωρίτερα αυτή την εβδομάδα ότι 200 άμαχοι έχουν καταφύγει στο εργοστάσιο, έχοντας λίγες προμήθειες σε νερό και τρόφιμα. Δεν είναι ξεκάθαρο πόσοι παραμένουν σε αυτό. Από την πλευρά του ο επικεφαλής του γραφείου του Ουκρανού προέδρου, ο Αντρίι Γερμάκ, ανέφερε στο Telegram ότι 500 άμαχοι απομακρύνθηκαν από τη Μαριούπολη την Παρασκευή, ανάμεσά τους και κάποιοι που βρίσκονταν στο Αζοφστάλ. Ο Γερμάκ έκανε λόγο “για ένα ακόμη στάδιο απομάκρυνσης” το οποίο θα συνεχιστεί τις επόμενες ημέρες και ευχαρίστησε τον ΟΗΕ και τη Διεθνή Επιτροπή Ερυθρού Σταυρού για τη βοήθειά τους. Ο Ρώσος πρόεδρος Βλαντίμιρ Πούτιν κήρυξε τη νίκη των στρατευμάτων του στη Μαριούπολη στις 21 Απριλίου και τους ζήτησε να αποκλείσουν το εργοστάσιο και κάλεσε τους μαχητές μέσα σε αυτό να παραδοθούν. Λίγες ημέρες αργότερα η Ρωσία ξεκίνησε και πάλι την επίθεση εναντίον του Αζοφστάλ. Η κατάληψη της Μαριούπολης θεωρείται στρατηγικής σημασίας για τη Μόσχα καθώς με αυτό τον τρόπο θα καταφέρει να δημιουργήσει έναν διάδρομο που θα ενώνει την προσαρτημένη Κριμαία με τις ανατολικές περιοχές της Ουκρανίας Ντονέτσκ και Λουχάνσκ, όπου κυριαρχούν οι φιλορώσοι αυτονομιστές αντάρτες. Ουκρανία: Ρωσική φρεγάτα επλήγη από πύραυλο και πήρε φωτιά στη Μαύρη Θάλασσα Ουκρανικά και διεθνή μέσα ενημέρωσης μετέδωσαν την Παρασκευή ότι η φρεγάτα Ναύαρχος Μακάροφ του ρωσικού Πολεμικού Ναυτικού επλήγη από ουκρανικό πύραυλο κατά πλοίων επιφανείας Neptun κι έπιασε φωτιά στη Μαύρη Θάλασσα, κοντά στο Νησί των Φιδιών, κάτι που δεν έχει επιβεβαιωθεί επισήμως ούτε από το Κίεβο ούτε από τη Μόσχα μέχρι στιγμής. Το συγκεκριμένο πολεμικό είναι σύγχρονο, τέθηκε σε υπηρεσία το 2016. Πιστεύεται ότι άλλες τρεις φρεγάτες της ίδιας κλάσης είναι ανεπτυγμένες στη Μαύρη Θάλασσα. Αν και η ουκρανική κυβέρνηση δεν έχει επιβεβαιώσει ούτε διαψεύσει το συμβάν, το γενικό επιτελείο μιλά πλέον για 11 ρωσικά πολεμικά –συμπεριλαμβανομένων μικρών ταχύπλοων– που έχουν καταστραφεί από την έναρξη του πολέμου. ΟΗΕ: Το Συμβούλιο Ασφαλείας εκφράζει την ανησυχία του Το Συμβούλιο Ασφαλείας του ΟΗΕ ενέκρινε αργά χθες Παρασκευή ομόφωνα μια ανακοίνωση για την Ουκρανία, την πρώτη μετά την εισβολή της Ρωσίας στη χώρα στις 24 Φεβρουαρίου, με την οποία εκφράζει “τη σθεναρή στήριξή του” στις προσπάθειες του γενικού γραμματέα του οργανισμού και εκφράζει “τη βαθιά του ανησυχία για τη διατήρηση της ειρήνης και της ασφάλειας” στη χώρα. Η ανακοίνωση, την οποία συνέταξαν η Νορβηγία και το Μεξικό, δεν φτάνει στο σημείο να στηρίξει ξεκάθαρα μια μεσολαβητική προσπάθεια του Αντόνιο Γκουτέρες, όπως προέβλεπε μια πρώτη εκδοχή του κειμένου, το οποίο βρισκόταν υπό διαπραγμάτευση από την Πέμπτη. Ωστόσο αυτή η ανακοίνωση είναι η πρώτη έκφραση ενότητας του Συμβουλίου Ασφαλείας από την αρχή του πολέμου. Στα τέλη Φεβρουαρίου η Μόσχα είχε ασκήσει βέτο σε μια άλλη ανακοίνωση η οποία ζητούσε από τη Ρωσία να αποσύρει τον στρατό της από την Ουκρανία. “Το Συμβούλιο Ασφαλείας εκφράζει τη βαθιά του ανησυχία για τη διατήρηση της ειρήνης και της ασφάλειας στην Ουκρανία”, αναφέρει η ανακοίνωση. “Το Συμβούλιο Ασφαλείας υπενθυμίζει ότι όλες οι χώρες μέλη έχουν την υποχρέωση, βάσει της Χάρτας του ΟΗΕ, να διευθετούν τις διεθνείς διαφορές τους με ειρηνικούς τρόπους”, προσθέτει. “Το Συμβούλιο Ασφαλείας εκφράζει τη σθεναρή στήριξή του στις προσπάθειες του γενικού γραμματέα στην αναζήτηση μιας ειρηνικής λύσης”, σημειώνει η ανακοίνωση, με την οποία το Συμβούλιο ζητεί από τον Γκουτέρες να το ενημερώσει ξανά “εν ευθέτω χρόνω”. Ο γενικός γραμματέας του ΟΗΕ χαιρέτισε τη στήριξη αυτή επισημαίνοντας ότι “θα καταβάλλω κάθε προσπάθεια να σώσω ζωές, να περιορίσω τα δεινά και να βρω τον δρόμο της ειρήνης”. “Σήμερα για πρώτη φορά το Συμβούλιο Ασφαλείας μίλησε με μία φωνή υπέρ της ειρήνης στην Ουκρανία”, εξέφρασε την ικανοποίησή του στην ανακοίνωσή του ο Γκουτέρες. “Ο κόσμος πρέπει να ενωθεί για να σιγήσουν τα όπλα και να υπερασπιστούμε τις αξίες της Χάρτας του ΟΗΕ”, υπογράμμισε ο ίδιος. Ο γενικός γραμματέα του ΟΗΕ συναντήθηκε την προηγούμενη εβδομάδα με τον Ρώσο πρόεδρο Βλαντίμιρ Πούτιν στη Μόσχα και τον Ουκρανό ομόλογό του Βολοντίμιρ Ζελένσκι στο Κίεβο. Οι συναντήσεις αυτές άνοιξαν τον δρόμο για τις κοινές επιχειρήσεις του ΟΗΕ και της Διεθνούς Επιτροπής Ερυθρού Σταυρού χάρη στις οποίες απομακρύνθηκαν περίπου 500 άμαχοι από τη Μαριούπολη και το εργοστάσιο χαλυβουργίας Azovstal τις τελευταίες ημέρες. Εξάλλου χθες ο ΟΗΕ ανακοίνωσε ότι ο Γκουτέρες θα επιστρέψει τη Δευτέρα και την Τρίτη στην περιοχή, πραγματοποιώντας επίσκεψη στη Μολδαβία, μια χώρα που έχει υποδεχθεί μισό εκατομμύριο Ουκρανούς πρόσφυγες. Από τα μέσα Απριλίου ο ΟΗΕ προσπαθεί να σχηματίσει “μια ομάδα ανθρωπιστικών επαφών”, που θα συναντηθεί στο ίδιο τραπέζι στην Ουκρανία, τη Ρωσία και τον ΟΗΕ, μάταια μέχρι στιγμής. “Εξακολουθούμε να αναζητούμε μέσα για να φέρουμε κοντά τις αντιμαχόμενες πλευρές σε ένα βιώσιμο και συγκροτημένο σχήμα” για να “συζητήσουμε ανθρωπιστικά ζητήματα”, δήλωσε χθες ο Στεφάν Ντιζαρίτς εκπρόσωπος του ΟΗΕ. Ακολουθήστε το News247.gr στο Google News και μάθετε πρώτοι όλες τις ειδήσεις	news247
67	"Κρεμλίνο: Η Ρωσία θα παραμείνει στην νότια Ουκρανία ""για πάντα"""	"Ο γενικός γραμματέας του κόμματος Ενωμένη Ρωσία του προέδρου Βλαντίμιρ Πούτιν διαβεβαίωσε πως ""Η Ρωσία θα παραμείνει για πάντα στην νότια Ουκρανία""."	                        ΚΟΣΜΟΣ	Ουκρανικά τανκς κοντά στην Χερσώνα	https://www.news247.gr/img/3635/9548740/119000/w660/660/tanks.jpg	2022-05-06 18:18	Η Ρωσία θα παραμείνει «για πάντα» στη νότια Ουκρανία, δήλωσε σήμερα ο γενικός γραμματέας του κόμματος Ενωμένη Ρωσία του προέδρου Βλαντίμιρ Πούτιν, ο Αντρέι Τουρτσάκ, κατά τη διάρκεια επίσκεψης στη Χερσώνα, μια μεγάλη πόλη της Ουκρανίας, την οποία ρωσικές δυνάμεις επιχειρούν να θέσουν υπό τον πλήρη έλεγχο τους από τον Μάρτιο. «Απευθυνόμενος στους κατοίκους της περιοχής Χερσώνα, θα ήθελα να πω για άλλη μια φορά ότι η Ρωσία είναι εδώ για πάντα. Δεν πρέπει να υπάρχει καμία αμφιβολία για αυτό», δήλωσε ο Τουρτσάκ, πρώτος αναπληρωτής πρόεδρος του Συμβουλίου της Ομοσπονδίας (άνω βουλή), σύμφωνα με ρωσικά πρακτορεία ειδήσεων. Η Ρωσία θεωρεί ότι μπορεί να αποφύγει τις διώξεις για εγκλήματα πολέμου Από τη μεριά του ο πρόεδρος της Ουκρανίας Βολοντίμιρ Ζελένσκι δήλωσε πως η Ρωσία θεωρεί ότι μπορεί να αποφύγει τις διώξεις για εγκλήματα πολέμου επειδή επισείει την απειλή της πυρηνικής επίθεσης. «Δεν πιστεύουν ότι μπορούν να καταστούν υπόλογοι για εγκλήματα πολέμου, επειδή έχουν τη δύναμη του πυρηνικού κράτους», είπε ο Ζελένσκι, μιλώντας μέσω διερμηνέα, στη δεξαμενή σκέψης του βρετανικού Chatham House. «Αυτή είναι η 72η ημέρα πολέμου και δεν μπορούμε να δούμε το τέλος του ακόμα και δεν μπορούμε να διακρίνουμε καμία προθυμία της ρωσικής πλευράς να τον τερματίσει», πρόσθεσε σύμφωνα με το ΑΠΕ-ΜΠΕ. Ακολουθήστε το News247.gr στο Google News και μάθετε πρώτοι όλες τις ειδήσεις	news247
68	Ουκρανία: Η Ρωσία θέλει να πέσει το Αζοφστάλ ως τις 9 Μαΐου - Ετοιμάζει χτύπημα στην Οδησσό	Η Ρωσία θέλει η χαλυβουργία Αζοφστάλ να έχει πέσει στα χέρια της ως τη Δευτέρα, διατείνεται το Κίεβο. Αναμένεται μεγάλη αποβατική επιχείρηση στις ακτές της Μαύρης Θάλασσας. Νέα επιχείρηση για απομάκρυνση αμάχων στη Μαριούπολη.	                        ΚΟΣΜΟΣ	Η χαλυβουργία Αζοφστάλ στη Μαριούπολη	https://www.news247.gr/img/1264/9620898/679000/w660/660/azovstal.jpg	2022-05-06 07:20	"Η Ρωσία σχεδιάζει να καταλάβει τη χαλυβουργία Αζοφστάλ στη Μαριούπολη, τον τελευταίο θύλακα ουκρανικής αντίστασης στο λιμάνι στρατηγικής σημασίας, ως τη Δευτέρα, σύμφωνα με την ουκρανική κυβέρνηση. Ο Ολεξίι Αρεστόβιτς, σύμβουλος του προέδρου της Ουκρανίας Βολοντίμιρ Ζελένσκι, εξήγησε πως οι ρωσικές δυνάμεις θέλουν οι αχανείς εγκαταστάσεις της χαλυβουργίας να έχουν πέσει στα χέρια τους την ημέρα που συμπληρώνεται η 77η επέτειος από τη νίκη επί του καθεστώτος της ναζιστικής Γερμανίας την 9η Μαΐου. Η «φιλοδοξία» τους είναι «να κυριεύσουν το Αζοφστάλ και να δώσουν στον (ρώσο πρόεδρο Βλαντίμιρ) Πούτιν τη ‘νίκη’ την 9η Μαΐου», είπε ο κ. Αρεστόβιτς, σύμφωνα με το πρακτορείο ειδήσεων UNIAN. «Το θέλουν πολύ, αλλά για να δούμε αν θα τα καταφέρουν», πρόσθεσε. Στις εγκαταστάσεις, σύμφωνα με ουκρανικές πηγές, είναι παγιδευμένοι ουκρανοί στρατιωτικοί και εκατοντάδες άμαχοι. Καταβάλλονται προσπάθειες για την απομάκρυνση των αμάχων με τη συμβολή του ΟΗΕ και της Διεθνούς Επιτροπής του Ερυθρού Σταυρού. Στη Μόσχα θα γίνει μεγάλη στρατιωτική παρέλαση τη Δευτέρα για την επέτειο της αντιφασιστικής νίκης. Κατά πληροφορίες, παρέλαση αναμένεται να διεξαχθεί και στη Μαριούπολη, την οποία επισκέφθηκε αυτή την εβδομάδα ο Σεργκέι Κιριένκο, κορυφαίος αξιωματούχος του Κρεμλίνου, όπως ανακοίνωσε ο Ντένις Πουσίλιν, ηγέτης των φιλορώσων αυτονομιστών στην αυτοανακηρυγμένη Λαϊκή Δημοκρατία του Ντανιέτσκ. Νέα επιχείρηση για την απομάκρυνση αμάχων από τη Μαριούπολη Η αντιπρόεδρος της ουκρανικής κυβέρνησης Ιρίνα Βερεσούκ δήλωσε χθες ότι άμαχοι θα απομακρυνθούν από την πολιορκημένη Μαριούπολη σήμερα, Παρασκευή, στις 12 το μεσημέρι. Η ανακοίνωση της Βερεσούκ έγινε μέσω ανάρτησης σε ιστότοπο κοινωνικής δικτύωσης. Σύμφωνα με την ίδια, οι πολίτες θα συγκεντρωθούν σε εμπορικό κέντρο της πολιορκημένης πόλης, αλλά η αντιπρόεδρος της ουκρανικής κυβέρνησης δεν έκανε γνωστές περισσότερες λεπτομέρειες σχετικά με την επιχείρηση. Ουκρανία: Αναμένεται μεγάλη αποβατική επιχείρηση της Ρωσίας στη Μαύρη Θάλασσα Ο ουκρανικός στρατός προεξοφλεί ότι επίκειται μεγάλη αποβατική επιχείρηση της Ρωσίας στις ουκρανικές ακτές στη Μαύρη Θάλασσα, κοντά στην Οδησσό, λιμάνι υψηλής στρατηγικής σημασίας. Επικαλούμενη ανακοίνωση της περιφερειακής στρατιωτικής διοίκησης, η εφημερίδα Ουκραΐνσκα Πράβντα ανέφερε χθες Πέμπτη ότι έχουν αυξηθεί οι πτήσεις ρωσικών UAVs στην περιοχή. Επιπλέον, συνεχίζει να καταγράφεται η παρουσία ισχυρής ρωσικής ναυτικής δύναμης στα ανοικτά των ελεγχόμενων από τις ουκρανικές δυνάμεις ακτών. Στους κατοίκους της περιοχής συστήνεται να μένουν μακριά από τις ακτές και τις στρατιωτικές ζώνες και να αποφεύγουν τις μετακινήσεις με μικρά πλεούμενα. Τους ζητείται επίσης να αναφέρουν αμέσως στις στρατιωτικές αρχές οποιαδήποτε ύποπτη δραστηριότητα. Ζελένσκι: Κατηγορεί τη Ρωσία ότι κατέστρεψε εκατοντάδες δομές υγείας Ο ρωσικός στρατός, ο οποίος εισέβαλε στην Ουκρανία την 24η Φεβρουαρίου, έχει καταστρέψει εκατοντάδες νοσοκομεία και δομές υγείας κι έχει αφήσει τους γιατρούς χωρίς φάρμακα για να προσφέρουν περίθαλψη σε καρκινοπαθείς ή για να κάνουν επεμβάσεις, κατήγγειλε χθες Πέμπτη ο πρόεδρος της χώρας Βολοντίμιρ Ζελένσκι. Τοποθετούμενος μέσω βιντεοσύνδεσης σε εκδήλωση οργάνωσης περίθαλψης και βοήθειας, ο αρχηγός του κράτους τόνισε ότι πολλές δομές υγείας δεν έχουν καν τα βασικά αντιβιοτικά στην ανατολική και στη νότια Ουκρανία, όπου μαίνονται μάχες. «Αν σκεφτείτε μόνο τις υγειονομικές υποδομές, ως σήμερα τα ρωσικά στρατεύματα έχουν καταστρέψει ή προκαλέσει ζημιές σε σχεδόν 400 δομές υγείας: νοσοκομεία, μαιευτήρια, εξωτερικά ιατρεία», ανέφερε. Στις περιοχές που έχουν κυριεύσει τα ρωσικά στρατεύματα η κατάσταση είναι καταστροφική, συνέχισε. Υπάρχει «παντελής έλλειψη φαρμάκων για καρκινοπαθείς», μεγάλα προβλήματα ή «έλλειψη ινσουλίνης για διαβητικούς», αδυναμία «να γίνουν χειρουργικές επεμβάσεις», ακόμα και «έλλειψη αντιβιοτικών». Την 9η Μαρτίου, το Κίεβο κατήγγειλε ότι οι ρωσικές ένοπλες δυνάμεις βομβάρδισαν παιδιατρικό νοσοκομείο και μαιευτήριο στη Μαριούπολη. Η Ρωσία το διέψευσε, κάνοντας λόγο για στημένες εικόνες με προπαγανδιστικούς σκοπούς, ισχυριζόμενη πως η δομή υγείας είχε μετατραπεί σε θέση ουκρανών στρατιωτικών. Κρεμλίνο: Η στήριξη της Δύσης στο Κίεβο εμποδίζει τη γρήγορη ολοκλήρωση της ""στρατιωτικής επιχείρησης"" Η στρατιωτική βοήθεια και οι πληροφορίες που δίνουν οι δυτικές χώρες στην Ουκρανία εμποδίζουν τη Ρωσία να ολοκληρώσει «γρήγορα» αυτή που αποκαλεί «ειδική στρατιωτική επιχείρηση» στην ουκρανική επικράτεια, ανέφερε χθες Πέμπτη ο εκπρόσωπος του Κρεμλίνου Ντμίτρι Πεσκόφ, διαβεβαιώνοντας μολαταύτα πως όλοι οι στόχοι που έθεσε η Μόσχα θα επιτευχθούν. «Οι ΗΠΑ, το Ηνωμένο Βασίλειο, το NATO στο σύνολό του μοιράζεται μόνιμα δεδομένα που συγκεντρώνουν οι υπηρεσίες πληροφοριών τους με τις ουκρανικές ένοπλες δυνάμεις. Σε συνδυασμό με τις προμήθειες όπλων (...), οι ενέργειες αυτές δεν επιτρέπουν να ολοκληρωθεί γρήγορα η επιχείρηση», είπε ο κ. Πεσκόφ στον Τύπο, αντιδρώντας σε δημοσίευμα της εφημερίδας New York Times κατά το οποίο στοιχεία που έδωσαν οι αμερικανικές υπηρεσίες πληροφοριών στον ουκρανικό στρατό του επέτρεψαν να βάλει στο στόχαστρο υψηλόβαθμους ρώσους αξιωματικούς κοντά στα μέτωπα. Το δημοσίευμα διαψεύστηκε χθες από το αμερικανικό Πεντάγωνο. Σε κάθε περίπτωση πάντως, οι ενέργειες της Δύσης «δεν θα αποτρέψουν» την επίτευξη των στόχων που έθεσε η Μόσχα, διαβεβαίωσε ο εκπρόσωπος του Κρεμλίνου. ΜΜΕ: Πληροφορίες που έδωσαν οι ΗΠΑ επέτρεψαν τη βύθιση του Moskva Δεδομένα που έδωσαν οι αμερικανικές υπηρεσίες πληροφοριών επέτρεψαν στις ουκρανικές ένοπλες δυνάμεις να βυθίσουν το ρωσικό πυραυλοφόρο καταδρομικό Moskva στα μέσα Απριλίου, κατά δημοσιεύματα αμερικανικών μέσων ενημέρωσης χθες Πέμπτη. Η αμερικανική κυβέρνηση πάντως δεν ήταν ενήμερη για τα σχέδια των ουκρανικών δυνάμεων να πλήξουν τη ναυαρχίδα του ρωσικού στόλου της Μαύρης Θάλασσας, διατείνονται οι εφημερίδες Washington Post και New York Times, επικαλούμενες ανώνυμες πηγές προσκείμενες στις αμερικανικές υπηρεσίες πληροφοριών. Οι ΗΠΑ έδωσαν στο Κίεβο στοιχεία για την ακριβή θέση του καταδρομικού, εξήγησε το τηλεοπτικό δίκτυο NBC News. Η ναυαρχίδα του ρωσικού στόλου της Μαύρης Θάλασσας βυθίστηκε στα μέσα του περασμένου μήνα. Η Ουκρανία υποστήριξε ότι έπληξε το καταδρομικό με πυραύλους κατά πλοίων επιφανείας Neptun. Η Μόσχα το διέψευσε, ανακοινώνοντας πως το πλοίο βυθίστηκε εξαιτίας πυρκαγιάς και έκρηξης μέρους του οπλισμού που έφερε στο κατάστρωμα. Το καταδρομικό σοβιετικού σχεδιασμού τέθηκε σε υπηρεσία το 1983, όταν ονομαζόταν Slava («Δόξα»). Μετονομάστηκε («Μόσχα») μετά τη διάλυση της ΕΣΣΔ. Εφοδιασμένο με δεκαέξι εκτοξευτήρες πυραύλων κατά πλοίων επιφανείας P-1000 Vulcan, ανθυποβρυχιακά όπλα και αντιαεροπορικά συστήματα (το θαλάσσιο αντίστοιχο του επίγειου συστήματος S-300), το καταδρομικό αναπτύχθηκε στη Μαύρη Θάλασσα για να εγγυάται την αντιαεροπορική άμυνα των υπολοίπων ρωσικών πολεμικών ανοικτά των ουκρανικών ακτών και της χερσονήσου της Κριμαίας, την οποία προσάρτησε η Ρωσία το 2014. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
69	Ουκρανία: Τηλεφωνική επικοινωνία Σταϊνμάιερ - Ζελένσκι για την  ακυρωθείσα επίσκεψη	Διαβεβαιώσεις για την πλήρη στήριξη της Γερμανίας παρείχε ο ομοσπονδιακός πρόεδρος Φρανκ-Βάλτερ Σταϊνμάιερ στον Βολοντίμιρ Ζελένσκι. Τι συζήτησαν στη 45λεπτη συνομιλία τους.	                        ΚΟΣΜΟΣ	Ομιλία του Βολοντίμιρ Ζελένσκι στη Μπούντεσταγκ	https://www.news247.gr/img/5037/9620368/228000/w660/660/zelensky.jpg	2022-05-05 17:10	Ο ομοσπονδιακός πρόεδρος Φρανκ-Βάλτερ Σταϊνμάιερ μίλησε σήμερα τηλεφωνικά με τον πρόεδρο της Ουκρανίας Βολοντίμιρ Ζελένσκι, προκειμένου «να συζητηθεί και να ξεπεραστεί το ζήτημα με την ακυρωθείσα επίσκεψη» του γερμανού προέδρου στο Κιέβο. Σύμφωνα με το περιοδικό Der Spiegel, κατά τη διάρκεια της 45λεπτης συνομιλίας ο κ. Σταϊνμάιερ διαβεβαίωσε τον κ. Ζελένσκι για την πλήρη στήριξη της Γερμανίας. Το γεγονός ότι οι δυο πρόεδροι μίλησαν απευθείας, «θεωρείται ως δείγμα αμοιβαίων προσπαθειών να υπερβούν τις πρόσφατες εντάσεις και να επιστρέψουν σε μια κάπως φυσιολογική ατμόσφαιρα», γράφει το περιοδικό. Ο κ. Σταϊνμάιερ είχε χαρακτηριστεί τον Απρίλιο ανεπιθύμητος από το Κιέβο, λόγω της παλιότερης στάσης του έναντι της Ρωσίας, γεγονός το οποίο προκάλεσε ένταση στις σχέσεις των δύο χωρών και εμπόδιζε τον καγκελάριο Όλαφ Σολτς από μια πιθανή επίσκεψη στην Ουκρανία. Με αυτή την αφορμή, ο πρέσβης της Ουκρανίας στο Βερολίνο 'Αντριι Μέλνικ χαρακτήρισε μάλιστα πριν από λίγες μέρες τον καγκελάριο «προσβεβλημένο λουκάνικο», καθώς, όπως είπε, «παριστάνει τον θιγμένο, σε μια συμπεριφορά που δεν ταιριάζει σε πολιτικό ηγέτη». «Εντάσεις του παρελθόντος ξεκαθαρίστηκαν», δήλωσε εκπρόσωπος της προεδρίας και πρόσθεσε ότι ο κ. Ζελένσκι προσκάλεσε τόσο τον κ. Σταϊνμάιερ όσο και όλη τη γερμανική πολιτική ηγεσία στο Κιέβο. Είναι ωστόσο ασαφές εάν και πότε θα ανταποκριθεί σε αυτή την πρόσκληση ο Όλαφ Σολτς. Κάποιες πληροφορίες, σύμφωνα με το Spiegel, συνδέουν την επίσκεψη του προέδρου της Γαλλίας Εμανουέλ Μακρόν τη Δευτέρα στο Βερολίνο με μια πιθανή κοινή επίσκεψη τους στην Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις	news247
70	"Προκαλεί η Ρωσία: ""Δεν υπάρχει επίθεση στο Αζοφστάλ"" - Crowdfunding από τον Ζελένσκι για την Ουκρανία"	Το Κρεμλίνο διαψεύδει την επίθεση στη χαλυβουργία της Μαριούπολης, και τονίζει πως οι ανθρωπιστικοί διάδρομοι είναι σε λειτουργία.  	                        ΚΟΣΜΟΣ	Καπνός σηκώνεται από την χαλυβουργία Αζοφστάλ στην Μαριούπολη	https://www.news247.gr/img/1797/9620150/514000/w660/660/azovstal.jpg	2022-05-05 14:37	"Το Κρεμλίνο αρνήθηκε πως ρωσικά στρατεύματα επιτίθενται στη χαλυβουργία Αζοφστάλ στην πόλη-λιμάνι Μαριούπολη, στη νότια Ουκρανία, όπου έχουν εγκλωβιστεί Ουκρανοί μαχητές και άμαχοι, και είπε πως λειτουργούν οι ανθρωπιστικοί διάδρομοι εκεί σήμερα. Απαντώντας σε ερώτηση αν είναι αλήθεια ο ισχυρισμός ενός υψηλόβαθμου Ουκρανού αξιωματούχου σύμφωνα με τον οποίο ρωσικά στρατεύματα έχουν εισέλθει στην περιοχή της χαλυβουργίας, ο εκπρόσωπος του Κρεμλίνου Ντμίτρι Πεσκόφ παρέπεμψε τους δημοσιογράφους σε μια προηγούμενη διαταγή του προέδρου Βλαντίμιρ Πούτιν να μην επιτεθούν στο εργοστάσιο. Ο Πούτιν εμφανίστηκε στις 21 Απριλίου στην τηλεόραση να λέει στον υπουργό Άμυνας της χώρας του αντ΄αυτού να αποκλείσει το εργοστάσιο ώστε ""να μην μπορεί να περάσει ούτε μύγα"". ""Ήσασταν μάρτυρες, ο πρόεδρος έδωσε διαταγή να αποφύγουν την επίθεση. Δεν έχουν ανακοινωθεί άλλες διαταγές και οι (ανθρωπιστικοί) διάδρομοι λειτουργούν σήμερα"", είπε ο Πεσκόφ. Ο Ουκρανός πρόεδρος Βολοντίμιρ Ζελένσκι έκανε έκκληση σήμερα για παρατεταμένη εκεχειρία προκειμένου να απομακρυνθούν οι άμαχοι, περιλαμβανομένων γυναικών και παιδιών από τα μπούνκερ στα υπόγεια της χαλυβουργίας Αζοφστάλ. Ο ρωσικός στρατός δήλωσε ότι θα σταματήσει τη στρατιωτική δραστηριότητα στο εργοστάσιο κατά τη διάρκεια της ημέρας σήμερα και τις επόμενες δύο ημέρες ώστε να επιτρέψει στους αμάχους να φύγουν. Το Κρεμλίνο δήλωσε επίσης σήμερα πως οι Ηνωμένες Πολιτείες, η Βρετανία, και άλλες χώρες του ΝΑΤΟ παρέχουν ""συνεχώς"" πληροφορίες των μυστικών υπηρεσιών στην Ουκρανία, αλλά αυτό δεν θα σταματήσει τη Ρωσία από το να επιτύχει τους στρατιωτικούς στόχους της εκεί. Ο εκπρόσωπος του Κρεμλίνου αντιδρούσε σε ένα δημοσίευμα των New York Times σύμφωνα με το οποίο οι Ηνωμένες Πολιτείες έδωσαν κρίσιμες πληροφορίες των μυστικών υπηρεσιών που βοήθησαν τις ουκρανικές δυνάμεις να σκοτώσουν Ρώσους στρατηγούς εντοπίζοντας την τοποθεσία όπου βρίσκονταν τα κινητά στρατιωτικά αρχηγεία της Ρωσίας. ""Ο στρατός μας γνωρίζει πως οι Ηνωμένες Πολιτείες, η Βρετανία και το ΝΑΤΟ συνολικά διαβιβάζουν συνεχώς πληροφορίες των υπηρεσιών πληροφοριών και άλλες παραμέτρους στις ουκρανικές ένοπλες δυνάμεις"", δήλωσε στους δημοσιογράφους. Είπε πως αυτό, και η προμήθεια δυτικών όπλων, ""δεν συμβάλλουν στη γρήγορη ολοκλήρωση της (ρωσικής) επιχείρησης, αλλά την ίδια στιγμή δεν μπορούν να εμποδίσουν την επίτευξη των στόχων που έχουν τεθεί"". Απαντώντας σε ερώτηση τι μέτρα μπορεί να λάβει σε αντίδραση η Ρωσία, είπε: ""Βέβαια, ο ρωσικός στρατός κάνει ό,τι χρειάζεται σε αυτή την κατάσταση"". Η Ρωσία κατηγορεί τη Δύση ότι διεξάγει ένα πόλεμο δι΄αντιπροσώπων εναντίον της με το να εξοπλίζει την Ουκρανία. Ζελένσκι: Έναρξη εκστρατείας χρηματοδότησης Από την πλευρά του, ο πρόεδρος της Ουκρανίας, Βολοντίμιρ Ζελένσκι, ανακοίνωσε σήμερα ότι τέθηκε σε λειτουργία στο Ίντερνετ μια πλατφόρμα συμμετοχικής χρηματοδότησης που δημιουργήθηκε για να βοηθήσει το Κίεβο να κερδίσει τον πόλεμο εναντίον της Ρωσίας και να ανοικοδομήσει τις υποδομές της χώρας. ""Με ένα κλικ, μπορείτε να δώσετε κεφάλαια για να βοηθήσετε τους υπερασπιστές μας, να σώσετε τους αμάχους μας και να ανοικοδομήσετε την Ουκρανία"", δηλώνει ο Ζελένσκι μιλώντας στα αγγλικά σε ένα βίντεο που δημσιοποιήθηκε μέσω του Twitter και με το οποίο ανακοινώνει ότι τέθηκε σε λειτουργία η πλατφόρμα United24. ""Όλα τα κεφάλαια θα μεταφερθούν στην εθνική τράπεζα της Ουκρανίας και θα κατανεμηθούν στα αρμόδια υπουργεία"", πρόσθεσε ο ουκρανός πρόεδρος, διευκρινίζοντας πως οι εκθέσεις για την κατανομή των κεφαλαίων θα δημοσιοποιούνται ""κάθε 24 ώρες"". ""Μόνο μαζί έχουμε τη δυνατότητα να σταματήσουμε τον πόλεμο και να ανοικοδομήσουμε αυτό που η Ρωσία κατέστρεψε"", πρόσθεσε ο Βολοντίμιρ Ζελένσκι, ο οποίος έχει χρησιμοποιήσει πολύ το Ίντερνετ και τα μέσα κοινωνικής δικτύωσης από την αρχή του πολέμου για να κινητοποιήσει τη διεθνή κοινή γνώμη και να προσελκύσει την προσοχή στη χώρα του. Ο Βολοντίμιρ Ζελένσκι διαβεβαίωσε πως η Ουκρανία ""θα θυμάται πάντα"" τις συνεισφορές. Η πλατφόρμα στον ιστότοπο u24.gov.ua διευκρινίζει πως τα κεφάλαια θα κατανεμηθούν για να καλυφθούν ανάγκες ""στην άμυνα και την αποναρκοθέτηση"", την ""ιατρική αρωγή"" και για να ""ανοικοδομηθεί η Ουκρανία"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
71	Πόλεμος στην Ουκρανία: Η εξόντωση των Ρώσων στρατηγών και ο ρόλος των ΗΠΑ 	Δημοσίευμα των New York Times υποστηρίζει πως οι ΗΠΑ παρέχουν στους Ουκρανούς πληροφορίες που τους επιτρέπουν τα σκοτώνουν Ρώσους στρατηγούς. Επίσκεψη κορυφαίου στελέχους του Κρεμλίνου στη Μαριούπολη.	                        ΚΟΣΜΟΣ	Ο Πούτιν πλάι σε Ρώσους στρατηγούς (φωτό αρχείου)	https://www.news247.gr/img/6687/9619740/686000/w660/660/russia.jpg	2022-05-05 07:34	Οι υπηρεσίες πληροφοριών των ΗΠΑ έδωσαν στους Ουκρανούς πληροφορίες που τους επέτρεψαν να σκοτώσουν αρκετούς Ρώσους στρατηγούς κοντά στα μέτωπα, υποστήριξε χθες Τετάρτη, επικαλούμενη Αμερικανούς αξιωματούχους που δεν κατονόμασε, η εφημερίδα New York Times. Η Ουάσινγκτον διαβίβασε στο Κίεβο λεπτομερείς πληροφορίες για τις μετακινήσεις στρατευμάτων, τοποθεσίες και άλλες λεπτομέρειες για τα κινητά κέντρα διοίκησης του ρωσικού στρατού· οι ουκρανικές δυνάμεις, αξιοποιώντας τα στοιχεία αυτά και συνδυάζοντάς τα με δικά της, ιδίως υποκλοπές ρωσικών τηλεπικοινωνιών, εξαπέλυσε έτσι πλήγματα με πυροβολικό και άλλες επιθέσεις που είχαν αποτέλεσμα να σκοτωθούν ρώσοι ανώτεροι αξιωματικοί, κατά το δημοσίευμα. Ούτε το Πεντάγωνο, ούτε ο Λευκός Οίκος απάντησαν όταν το πρακτορείο ειδήσεων Ρόιτερς και το Γαλλικό Πρακτορείο δοκίμασαν να επικοινωνήσουν μαζί τους για να τους ζητήσουν σχόλια για το δημοσίευμα των Τάιμς. Η ουκρανική κυβέρνηση διατείνεται πως οι δυνάμεις της έχουν σκοτώσει κάπου 12 ρώσους στρατηγούς. Στις αρχές Μαρτίου, ο δήμος της Νοβοροσίσκ, στη νότια Ρωσία, επιβεβαίωσε πως ο στρατηγός Αντρέι Σουχοβέτσκι, υποδιοικητής της 41ης στρατιάς, έπεσε «ηρωικά» στην Ουκρανία. Οι πηγές των NYT δεν θέλησαν να διευκρινίσουν πόσοι είναι οι ρώσοι στρατηγοί που σκοτώθηκαν εξαιτίας στοιχείων που διαβίβασε η Ουάσινγκτον στο Κίεβο. Οι πληροφορίες αυτές είναι αδύνατο να επαληθευτούν με ανεξάρτητο τρόπο. Τη Δευτέρα, το Πεντάγωνο ανέφερε επίσημα ότι ο επικεφαλής του ρωσικού γενικού επιτελείου εθνικής άμυνας, ο Βαλέρι Γκερασίμοφ, πήγε για «αρκετές ημέρες» την περασμένη εβδομάδα στο μέτωπο στο Ντονμπάς, στην ανατολική Ουκρανία, αφήνοντας έτσι να εννοηθεί ότι κορυφαίοι Ρώσοι αξιωματικοί βρίσκονται ολοένα πιο κοντά στα πεδία των μαχών. Ωστόσο, το Πεντάγωνο δεν επιβεβαίωσε τους ουκρανικούς ισχυρισμούς ότι ο Βαλέρι Γκερασίμοφ τραυματίστηκε. Σύμβουλος του ουκρανικού υπουργείου Εσωτερικών ανέφερε την Κυριακή ότι αρκετοί ανώτεροι Ρώσοι αξιωματικοί χτυπήθηκαν όταν έγινε «έκρηξη» στην Ιζιούμ, προσθέτοντας πως ο αρχηγός του ρωσικού γενικού επιτελείου βρισκόταν επιτόπου. Όμως άλλος ουκρανός αξιωματούχος είπε ότι ο κορυφαίος ρώσος αξιωματικός δεν τραυματίστηκε. Η αμερικανική βοήθεια σε ό,τι αφορά τη συλλογή πληροφοριών, την οποία η Ουάσινγκτον επιβεβαιώνει αλλά χωρίς να υπεισέρχεται σε λεπτομέρειες, προστίθεται στη στρατιωτική βοήθεια δισεκατομμυρίων δολαρίων που έχει προμηθεύσει, με πολύ πιο διαφανή τρόπο, στον ουκρανικό στρατό, συμπεριλαμβανομένων αντιαρματικών όπλων, πυρομαχικών και, πιο πρόσφατα, βαρέων πυροβόλων, ελικοπτέρων και UAVs. «Θέλουμε να δούμε τη Ρωσία εξασθενημένη σε τέτοιο βαθμό που να μην μπορεί πλέον να κάνει πράγματα όπως η εισβολή στην Ουκρανία», δήλωνε την 25η Απριλίου ο αμερικανός υπουργός Άμυνας Λόιντ Όστιν. Ρεπόρτερ που κατατάχτηκε στον στρατό σκοτώθηκε σε μάχη Ουκρανός τηλεοπτικός ρεπόρτερ που κατατάχτηκε στον στρατό μετά τη ρωσική εισβολή την 24η Φεβρουαρίου σκοτώθηκε σε μάχη κοντά στην πόλη Ιζιούμ (νοτιοανατολικά), ανακοίνωσε ο πρόεδρος της Ουκρανίας Βολοντίμιρ Ζελένσκι. Ο Ολεξάντρ Μάχοφ, 36 ετών, είναι τουλάχιστον ο όγδοος δημοσιογράφος που γίνεται γνωστό πως σκοτώθηκε τους δύο και πλέον μήνες του πολέμου. Ο Μάχοφ, γνωστός για τις αποστολές του σε εμπόλεμες ζώνες, είχε κάνει επίσης ρεπορτάζ στην Ανταρκτική. Είχε επίσης καταταγεί και πολεμήσει το 2014, όταν ξέσπασε ο πόλεμος με τους φιλορώσους αυτονομιστές στο Ντονμπάς. Ήταν «πατριώτης», «ειλικρινής», «πάντα χωρίς ματαιοδοξία» και «πάντα ανάμεσα στους γενναιότερους, στην πρώτη γραμμή», ανέφερε ο κ. Ζελένσκι σε διάγγελμά του το οποίο δημοσιοποιήθηκε νωρίς σήμερα. Μεγάλα προβλήματα στις σιδηροδρομικές μεταφορές Οι επιθέσεις των ενόπλων δυνάμεων της Ρωσίας εναντίον του συστήματος των σιδηροδρομικών μεταφορών έχουν προκαλέσει μεγάλα προβλήματα στη λειτουργία του, ανακοίνωσε χθες Τετάρτη η δημόσια επιχείρηση των Ουκρανικών Σιδηροδρόμων. Περίπου είκοσι δρομολόγια μεγάλων αποστάσεων εκτελούνται με καθυστερήσεις ως και 12 ωρών, σύμφωνα με την εκτίμηση της δημόσιας επιχείρησης. «Η Ρωσία προσπαθεί να καταστρέψει τις επιμελητειακές γραμμές μας διότι δεν μπορεί να μας νικήσει στα πεδία» των μαχών, υποστήριξε ο επικεφαλής του γραφείου του προέδρου, ο Αντρίι Γέρμακ, μέσω Telegram. Σύμφωνα με το ΑΠΕ-ΜΠΕ, επιβεβαίωσε ότι έγινε επίθεση σε σιδηροδρομική εγκατάσταση στην πόλη Ντνίπρο. Βίντεο που μεταφορτώθηκαν σε ιστότοπους κοινωνικής δικτύωσης, αλλά είναι αδύνατο να επαληθευτούν με ανεξάρτητο τρόπο, δείχνουν πως γέφυρα που συνέδεε τις δύο όχθες του Δνείπερου ποταμού χτυπήθηκε και σύμφωνα με τις τοπικές αρχές, η κυκλοφορία των συρμών έχει διακοπεί. Η Ρωσία εκτιμάται ότι πλήττει το σύστημα των σιδηροδρόμων για να εμποδίσει τη μεταφορά όπλων τα οποία στέλνουν χώρες της Δύσης στην Ουκρανία. Χθες βράδυ αναφέρθηκαν ρωσικά πυραυλικά πλήγματα σε διάφορες περιοχές της Ουκρανίας, ιδίως στις πόλεις Μικολάιφ, Κίεβο, Ζαπορίζια και Τσερκάσι. Κορυφαίο στέλεχος του Κρεμλίνου πήγε στη Μαριούπολη Ο Σεργκέι Κιριένκο, αναπληρωτής γενικός γραμματέας του Κρεμλίνου, επισκέφθηκε χθες το λιμάνι της Μαριούπολης, που έχει καταληφθεί σχεδόν εξ ολοκλήρου από τις ρωσικές ένοπλες δυνάμεις, ανακοίνωσε ο ηγέτης των φιλορώσων αυτονομιστών Ντένις Πουσίλιν μέσω Telegram. Ο κ. Κιριένκο, πρώην πρωθυπουργός της Ρωσικής Ομοσπονδίας, είναι αρμόδιος για εσωτερικές πολιτικές υποθέσεις στη ρωσική προεδρία. Επισκέφθηκε τη χαλυβουργία Ίλιτς και το λιμάνι της Μαριούπολης, κατά τον κ. Πουσίλιν. Η άλλη μεγάλη χαλυβουργία της πόλης, η Αζοφστάλ, είναι ο τελευταίος τομέας όπου συνεχίζονται εχθροπραξίες, καθώς στους χώρους του αχανούς εργοστασίου της εξακολουθούν να είναι αποκλεισμένοι Ουκρανοί στρατιωτικοί και δεκάδες άμαχοι. Ο Κιριένκο και ο γενικός γραμματέας του κόμματος Ενωμένη Ρωσία του προέδρου Βλαντίμιρ Πούτιν, ο Αντρέι Τούρτσακ, επισκέφθηκαν εκτός από τη Μαριούπολη και την πόλη Βολνοβάχα. Σύμφωνα με τον Ντένις Πουσίλιν, η επίσκεψη των απεσταλμένων του Κρεμλίνου σημαίνει για τους πολίτες της αυτοανακηρυγμένης Λαϊκής Δημοκρατίας του Ντανιέτσκ ότι «η Ρωσία επέστρεψε εδώ για πάντα». Ακολουθήστε το News247.gr στο Google News και μάθετε πρώτοι όλες τις ειδήσεις	news247
72	"Οργή Μπαχτσελί για Ζελένσκι: ""Να εμπιστεύεται την Τουρκία, όχι την Ελλάδα"""	Ο κυβερνητικός εταίρος του Ρετζέπ Ταγίπ Ερντογάν ξεσπάθωσε εναντίον του Βολοντίμιρ Ζελένσκι για τη συνέντευξη που έδωσε στην ΕΡΤ. 	                        ΚΟΣΜΟΣ	Ερντογάν και Μπαχτσελί	https://www.news247.gr/img/707/9188759/026000/w660/660/erdoganbahceli.jpg	2022-05-03 16:08	"Τα όσα τόνισε για την Τουρκία στην πρόσφατη συνέντευξή του στην ΕΡΤ ο Βολοντίμιρ Ζελένσκι προκάλεσαν την οργή του Ντεβλέτ Μπαχτσελί. Ο ηγέτης της τουρκικής ακροδεξιάς (MHP) και κυβερνητικός εταίρος του Ρετζέπ Ταγίπ Ερντογάν κάλεσε τον Ουκρανό ηγέτη να ""δείξει σεβασμό στην Τουρκία"" η οποία, κατά τη γνώμη του, είναι ""η μόνη χώρα πο επιχειρεί επιλύσει την ουκρανική κρίση"". ""Θα ήταν καλύτερα αν ο Ζελένσκι εμπιστευόταν την Τουρκία και όχι την Ελλάδα"" τόνισε χαρακτηριστικά ο Μπαχτσελί ""σημαδεύοντας"" τα παράπονα του Ουκρανού προέδρου για τη διευκόλυνση που παρέχει το τουρκικό κράτος στους Ρώσους τουρίστες. ""Ο Ζελένσκι θα έπρεπε να έχει περισσότερο σεβασμό γενικά στην Τουρκία και τη δημοκρατία της. Η Τουρκία έχει ειρηνευτικό σχέδιο για τον πόλεμο"" συμπλήρωσε. Η Τουρκία προσπαθεί να κρατήσει μία σχετική ουδετερότητα στον πόλεμο της Ουκρανίας. Δεν συμμετέχει στις κυρώσεις κατά της Ρωσίας αν και είναι μέλος του ΝΑΤΟ ενώ την ίδια ώρα ενισχύει με όπλα την Ουκρανία. Ταυτόχρονα δύο φορές μέχρι τώρα η Τουρκία έχει αναλάβει να εκπονήσει ειρηνευτικό σχέδιο φέρνοντας τις δύο πλευρές σε απευθείας συνομιλίες. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
73	"Η Ρωσία θα ""προσαρτήσει"" περιοχές της Ουκρανίας, λένε οι ΗΠΑ - Νέες κυρώσεις από την ΕΕ"	"Η ΕΕ ετοιμάζει νέες κυρώσεις κατά της Ρωσίας, ενώ την ίδια ώρα οι ΗΠΑ προειδοποιούν ότι η Μόσχα σχεδιάζει να ""προσαρτήσει"" περιοχές στα ανατολικά της Ουκρανίας όπου ζουν φιλορώσοι."	                        ΚΟΣΜΟΣ	Η Ρωσία θα &#034;προσαρτήσει&#034; περιοχές της Ουκρανίας, λένε οι ΗΠΑ - Νέες κυρώσεις από την ΕΕ	https://www.news247.gr/img/2886/9617269/400000/w660/660/ukraine-war.jpg	2022-05-03 10:38	"Η Ευρωπαϊκή Ένωση ετοιμάζει κυρώσεις κατά του ρωσικού πετρελαίου, λόγω της εισβολής στην Ουκρανία, μετά από μια σημαντική αλλαγή στη ""γραμμή"" της Γερμανίας, τον μεγαλύτερο ενεργειακό πελάτη της Ρωσίας, σε μια κίνηση που θα μπορούσε να στερήσει από τη Μόσχα από μια μεγάλη ροή εσόδων. Οι νέες αυτές προσπάθειες για αύξηση της οικονομικής πίεσης στη Ρωσία έρχονται εν μέσω αισιοδοξίας για περισσότερες εκκενώσεις στην πολιορκημένη πόλη της Μαριούπολης, αν και την ίδια ώρα οι ΗΠΑ προειδοποιούν ότι η Μόσχα ετοιμάζεται να ""προσαρτήσει"" και επισήμως τις περιοχές του Ντανιέτσκ και Λουγκάνσκ στα ανατολικά της χώρας. «Οι εκθέσεις αναφέρουν ότι η Ρωσία σχεδιάζει να οργανώσει δημοψηφίσματα στα μέσα Μαΐου», δήλωσε ο Μάικλ Κάρπεντερ, ο πρεσβευτής των ΗΠΑ στον Οργανισμό για την Ασφάλεια και τη Συνεργασία στην Ευρώπη τη Δευτέρα. Ο ίδιος τόνισε ότι η Ρωσία εξετάζει ένα παρόμοιο σχέδιο και για τη Χερσώνα, όπου η Μόσχα έχει παγιώσει τον έλεγχό της. Η Ευρωπαϊκή Επιτροπή αναμένεται να προτείνει ένα έκτο πακέτο κυρώσεων της ΕΕ αυτή την εβδομάδα κατά της Ρωσίας για την εισβολή της στην Ουκρανία στις 24 Φεβρουαρίου, συμπεριλαμβανομένου ενός πιθανού εμπάργκο στην αγορά ρωσικού πετρελαίου. Το Κίεβο λέει ότι οι εξαγωγές ενέργειας της Ρωσίας στην Ευρώπη χρηματοδοτούν την πολεμική προσπάθεια του Κρεμλίνου με εκατομμύρια ευρώ καθημερινά. «Αυτό το πακέτο θα πρέπει να περιλαμβάνει σαφή βήματα για τον αποκλεισμό των εσόδων της Ρωσίας από ενεργειακούς πόρους», δήλωσε ο Ζελένσκι το βράδυ της Δευτέρας. Η Γερμανία δήλωσε ότι είναι έτοιμη να υποστηρίξει ένα άμεσο εμπάργκο της ΕΕ στο ρωσικό πετρέλαιο. «Καταφέραμε να φτάσουμε σε μια κατάσταση όπου η Γερμανία μπορεί να συμφωνήσει σε εμπάργκο πετρελαίου», δήλωσε ο Γερμανός υπουργός Οικονομίας Ρόμπερτ Χάμπεκ. Ο Σολτς υποστήριξε ότι οι κυρώσεις δεν θα αρθούν έως ότου ο Πούτιν υπογράψει μια ειρηνευτική συμφωνία με την Ουκρανία, την οποία μπορεί να υποστηρίξει το Κίεβο, είπε σε συνέντευξή του στη δημόσια τηλεόραση ZDF. Όπως γράφει ο Guardian, ο ""απογαλακτισμός"" της Ευρώπης από το ρωσικό πετρέλαιο είναι πιθανό να είναι ευκολότερος από τον περιορισμό της εξάρτησης από το ρωσικό φυσικό αέριο. Η Μόσχα ζήτησε από τους ευρωπαίους πελάτες να πληρώσουν το φυσικό αέριο σε ρούβλια, κάτι που η ΕΕ απορρίπτει. Την περασμένη εβδομάδα, η Μόσχα διέκοψε τις προμήθειες φυσικού αερίου σε Πολωνία και Βουλγαρία. Οι υπουργοί Ενέργειας της ΕΕ προειδοποίησαν ότι η αποδοχή του αιτήματος της Μόσχας για πληρωμή του φυσικού αερίου σε ρούβλια θα παραβίαζε τις υφιστάμενες κυρώσεις της ΕΕ. Οι πρεσβευτές από τις χώρες της ΕΕ θα συζητήσουν τις προτεινόμενες κυρώσεις για το πετρέλαιο όταν συναντηθούν την Τετάρτη. Οι ΗΠΑ θεωρούν πως η Ρωσία θα «προσαρτήσει» περιοχές όπου ζουν φιλορώσοι Οι ΗΠΑ υποστήριξαν τη Δευτέρα ότι έχουν «πολύ αξιόπιστες» πληροφορίες σύμφωνα με τις οποίες η Ρωσία εννοεί να οργανώσει στα μέσα Μαΐου δημοψηφίσματα προκειμένου να «αποπειραθεί να προσαρτήσει» τις αυτοανακηρυγμένες «λαϊκές δημοκρατίες» στις περιοχές Ντανιέτσκ και Λουγκάνσκ, στην ανατολική Ουκρανία. «Με βάση τις πιο πρόσφατες πληροφορίες, θεωρούμε ότι η Ρωσία θα προσπαθήσει να προσαρτήσει τη ‘λαϊκή δημοκρατία του Ντανιέτσκ’ και τη ‘λαϊκή δημοκρατία του Λουγκάνσκ’», δήλωσε στον Τύπο στην Ουάσινγκτον ο αμερικανός πρεσβευτής στον Οργανισμό για την Ασφάλεια και τη Συνεργασία στην Ευρώπη, ο Μάικλ Κάρπεντερ. «Οι πληροφορίες αυτές λένε πως η Ρωσία θα προσπαθήσει να διεξαχθούν εντελώς στημένα δημοψηφίσματα» για αυτό «περί τα μέσα του Μαΐου», πρόσθεσε. «Η Μόσχα έχει παρόμοιο σχέδιο για τη Χερσώνα», πόλη που έχει καταλάβει ο ρωσικός στρατός, πρόσθεσε. «Θεωρούμε ότι οι πληροφορίες αυτές είναι πολύ αξιόπιστες», επέμεινε ο αμερικανός διπλωμάτης. Ξεκαθάρισε ότι η Ουάσινγκτον δεν θα θεωρήσει «νόμιμα» τα «δημοψηφίσματα» αυτά, αλλά «προσπάθεια προσάρτησης κι άλλων ουκρανικών εδαφών», προσθέτοντας «πρέπει να αναλάβουμε δράση κατεπειγόντως» στην περίπτωση αυτή, χωρίς να διευκρινίσει ποια θα είναι η δυτική αντίδραση. Ο ουκρανός πρόεδρος Βολοντίμιρ Ζελένσκι έχει ήδη κατηγορήσει επανειλημμένα τη Ρωσία ότι έχει σκοπό να οργανώσει στη Χερσώνα και στη γειτονική περιφέρεια Ζαπορίζια «ψευτοδημοψηφίσματα» για την «ανεξαρτησία» τους. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
74	"Διπλωματικό επεισόδιο Ρωσίας - Ισραήλ μετά τις δηλώσεις Λαβρόφ για τις ""εβραϊκές ρίζες του Χίτλερ"""	"Νέο ""μέτωπο"" άνοιξαν οι προκλητικές δηλώσεις του Σεργκέι Λαβρόφ, περί ""εβραϊκών ριζών του Χίτλερ"". Οργή από το Ισραήλ για τις ""ασυγχώρητες δηλώσεις"" του."	                        ΚΟΣΜΟΣ	Σεργκέι Λαβρόφ	https://www.news247.gr/img/9070/9557848/660000/w660/660/lavrof.jpgσεργκέι_λαβρόφ	2022-05-02 14:18	"Την οργισμένη αντίδραση του Ισραήλ προκάλεσαν οι δηλώσεις του Σεργκέι Λαβρόφ στο ιταλικό τηλεοπτικό κανάλι Rete 4, λέγοντας ότι ""και ο Χίτλερ ήταν εβραϊκής καταγωγής"", στην -αποτυχημένη- προσπάθειά του να ενδυναμώσει τους ισχυρισμούς της Ρωσίας για τον Ζελένκσι, ότι είναι ναζί. Στην ερώτηση του Ιταλού δημοσιογράφου Τζουζέπε Μπρίντιζι, ""πώς είναι δυνατόν ο Ζελένσκι να κατηγορείται για ναζιστικοποίηση της Ουκρανίας, από την στιγμή που είναι εβραϊκής καταγωγής"", ο υπεύθυνος της ρωσικής διπλωματίας απάντησε: ""Και ο Χίτλερ ήταν εβραϊκής καταγωγής. Και ο ίδιος ο εβραϊκός λαός, άλλωστε, λέει ότι οι μεγαλύτεροι αντισημιτιστές είναι, ακριβώς, οι ίδιοι οι εβραίοι"". ""Ασυγχώρητη και σκανδαλώδη δήλωση"" ""Τέτοια ψέματα έχουν σκοπό να κατηγορήσουν τους ίδιους τους Εβραίους για τα πιο φρικτά εγκλήματα στην Ιστορία που διαπράχθηκαν εναντίον τους"", δήλωσε ο Ισραηλινός πρωθυπουργός Ναφτάλι Μπένετ σε ανακοίνωσή του. ""Η χρήση του Ολοκαυτώματος του εβραϊκού λαού για πολιτικούς σκοπούς πρέπει να σταματήσει αμέσως"", πρόσθεσε. Το Ισραήλ αποδοκίμασε τα παραπάνω σχόλια του Σεργκέι Λαβρόφ, ενώ απαίτησε μία συγγνώμη από τη Μόσχα, με το υπουργείο Εξωτερικών της χώρας να ανακοινώσει ότι κάλεσε τον πρεσβευτή της Ρωσίας χρησιμοποιώντας ""σκληρή γλώσσα"". Ο Ισραηλινός υπουργός των Εξωτερικών Γαΐρ Λαπίντ δήλωσε ότι ο Λαβρόφ έκανε ""μία ασυγχώρητη και σκανδαλώδη δήλωση"". Ο Λάπιντ τόνισε ότι το να ισχυρίζεται κανείς ότι ο Χίτλερ ήταν εβραϊκής καταγωγής είναι σαν να λέει κανείς ότι οι Εβραίοι αυτοκτόνησαν και το να κατηγορείς τους Εβραίους ότι είναι αντισημίτες αποτελεί ""το μέγιστο επίπεδο ρατσισμού"". Επιπλέον, ο πρόεδρος του ""Μουσείου της Μνήμης"" της Ιερουσαλήμ, Ντανί Νταγιάν, δήλωσε ότι ""πρόκειται για ψευδείς, επικίνδυνες και παραληρηματικές δηλώσεις"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
75	Ουκρανία: Ανελέητο σφυροκόπημα στη Μαριούπολη - Εκατοντάδες εγκλωβισμένοι στο Αζοφστάλ	Αμέσως μετά την αναχώρηση των λεωφορείων με τους αμάχους, η Ρωσία ξανάρχισε τον βομβαρδισμό του Αζοφστάλ. Εκατοντάδες Ουκρανοί παραμένουν εγκλωβισμένοι στη Μαριούπολη.	                        ΚΟΣΜΟΣ	Κάτοικος της Μαριούπολης μπροστά από βομβαρδισμένα σπίτια	https://www.news247.gr/img/8751/9616546/165000/w660/660/mariupol1.jpg	2022-05-02 12:57	"Η Ρωσία ξανάρχισε σήμερα, Δευτέρα (02/05), τον βομβαρδισμό του Αζοφστάλ στην Μαριούπολη, αμέσως μετά την αναχώρηση των λεωφορείων που μετέφεραν αμάχους από το εργοστάσιο, όπως δήλωσε ένας βοηθός του δημάρχου της πόλης. Η Μαριούπολη που βρέθηκε στο επίκεντρο των σκληρότερων συγκρούσεων του πολέμου στην Ουκρανία μέχρι σήμερα, έχει καταληφθεί κατά το μεγαλύτερο μέρος της από τους Ρώσους, αλλά ένας αδιευκρίνιστος αριθμός αμάχων και μαχητών παραμένουν παγιδευμένοι στο Αζοφστάλ. Το υπόγειο δίκτυο των τούνελ που διαθέτουν οι αναφερόμενες εργοστασιακές εγκαταστάσεις, προσφέρει καταφύγιο από τους ρωσικούς βομβαρδισμούς. Ωστόσο, οι άνθρωποι που παραμένουν εγκλωβισμένοι - οι αναφορές κάνουν λόγο για εκατοντάδες παγιδευμένους πολίτες - είναι χωρίς νερό, τρόφιμα και φάρμακα. ""Χθες, αμέσως μετά την αναχώρηση των λεωφορείων από το Αζοφστάλ με τους αμάχους, ένας νέος βομβαρδισμός άρχισε αμέσως"", δήλωσε στην ουκρανική τηλεόραση, ο Πέτρο Αντριουτσένκο, βοηθός του δημάρχου. ""Η κατάσταση αποτελεί σημάδι μιας πραγματικής ανθρωπιστικής καταστροφής"", δήλωσε η αντιπρόεδρος της κυβέρνησης της Ουκρανίας Ιρίνα Βέρεστσουκ. Η Ρωσία την περασμένη εβδομάδα δήλωσε ότι αποφάσισε να μην εισβάλει στα χαλυβουργεία, όμως οι σποραδικοί βομβαρδισμοί συνεχίστηκαν. Ο ρωσικός στρατός επικεντρώνεται τώρα στη συντριβή της αντίστασης στη νότια και ανατολική Ουκρανία, αφού απέτυχε να καταλάβει το Κίεβο τις πρώτες εβδομάδες του πολέμου. Αζοφστάλ: Απομακρύνθηκαν περίπου 100 άμαχοι Περίπου 100 άμαχοι απομακρύνθηκαν την Κυριακή (01/05) από το χαλυβουργείο Αζοφστάλ αναμένεται να φτάσουν στην πόλη Ζαπορίζια, 230 χλμ βορειοδυτικά της Μαριούπολης, που ελέγχεται από την Ουκρανία, σήμερα Δευτέρα (02/05). ""Για πρώτη φορά, είχαμε δύο ημέρες κατάπαυσης του πυρός σε αυτό το έδαφος και καταφέραμε να απομακρύνουμε περισσότερους από 100 αμάχους - γυναίκες, παιδιά"", δήλωσε ο πρόεδρος Βολοντίμιρ Ζελένσκι σε νυχτερινή ομιλία σε βίντεο. Εξέφρασε την ελπίδα ότι θα μπορούσαν να γίνουν περαιτέρω εκκενώσεις σήμερα, Δευτέρα (02/05), εάν οι συνθήκες το επιτρέψουν. Η οργάνωση αυτών των ανθρωπιστικών διαδρόμων ήταν ""πολύ περίπλοκη"", αναγνώρισε ο Ζελένσκι, ενώ πλάνα από το εσωτερικό του χαλυβουργείου έδειξαν μέλη του συντάγματος του Αζόφ να βοηθούν αμάχους μέσα στα ερείπια και να επιβιβάζονται σε ένα λεωφορείο.  Δύο ακόμη τοποθεσίες για τους πρόσφυγες της Μαριούπολης Δύο επιπλέον τοποθεσίες θα φιλοξενήσουν πρόσφυγες που προέρχονται από την πολιορκημένη πόλη της Μαριούπολης, δήλωσε το Δημοτικό Συμβούλιο της Μαριούπολης. Σε μια δήλωση στο Telegram, η διοίκηση είπε ότι θα πάνε σε δύο χωριά - στο Μάνγκους που βρίσκεται δυτικά της Μαριούπολης και σε ένα χωριό κοντά στο Μπέρντιανσκ, στη νοτιοανατολική Ουκρανία. ""Με την υποστήριξη των Ηνωμένων Εθνών και του Ερυθρού Σταυρού, δύο επιπλέον τοποθεσίες έχουν συμφωνηθεί σήμερα για να τοποθετηθούν άνθρωποι σε μια αυτοκινητοπομπή εκκένωσης που εγκαταλείπει τη Μαριούπολη"", ανέφερε. Λεωφορεία που θα μετέφεραν αμάχους από την Μαριούπολη δεν έχουν φτάσει ακόμα στο σημείο παραλαβής Λεωφορεία που ήταν προγραμματισμένο να μεταφέρουν περισσότερους αμάχους για να απομακρυνθούν από την Μαριούπολη δεν έχουν φτάσει ακόμη στο συμφωνημένο σημείο παραλαβής, ανέφερε σήμερα το δημοτικό συμβούλιο της πόλης, αντικρούοντας προηγούμενη αναφορά ότι αυτοί οι πολίτες είχαν εγκαταλείψει την κατεστραμμένη πόλη-λιμάνι στη νοτιοανατολική Ουκρανία. Το δημοτικό συμβούλιο προέτρεψε τους εν λόγω πολίτες να παραμείνουν στη θέση τους. Δεν ήταν αμέσως σαφές τι προκάλεσε την καθυστέρηση. Νωρίτερα, ο Πέτρο Αντριουσένκο, βοηθός του δημάρχου της Μαριούπολης, είχε πει ότι τα λεωφορεία είχαν φύγει από την Μαριούπολη, αλλά αργότερα ανήρτησε ένα μήνυμα που ανέφερε εμπόδια στην προγραμματισμένη απομάκρυνση αμάχων. Οι εν λόγω άμαχοι πολίτες προέρχονται από την πόλη, όχι από το χαλυβουργείο Αζοφστάλ, από όπου τα Ηνωμένα Έθνη και η Διεθνής Επιτροπή του Ερυθρού Σταυρού έχουν οργανώσει οχηματοπομπές εκκένωσης. ΟΗΕ: Πάνω από 5,5 εκατ. άνθρωποι εγκατέλειψαν τις εστίες τους Περισσότερα από 5,5 εκατομμύρια άνθρωποι εγκατέλειψαν την Ουκρανία από την έναρξη του πολέμου στις 24 Φεβρουαρίου, όπως ανακοίνωσε σήμερα, η Ύπατη Αρμοστεία του ΟΗΕ για τους Πρόσφυγες (UNHCR). Τα στατικά στοιχεία έχουν συλλεχθεί από μια σειρά πηγών, κυρίως από δεδομένα που διέθεσαν οι αρχές από τα επίσημα σημεία συνοριακής διέλευσης, σύμφωνα με την UNHCR. Κίεβο: Κατέστρεψε δύο ρωσικά σκάφη περιπολίας Raptor Η Ουκρανία ανακοίνωσε σήμερα, Δευτέρα (02/05), ότι ένα τουρκικής κατασκευής, πολεμικό μη επανδρωμένο εναέριο όχημα Bayraktar κατέστρεψε σήμερα, δύο ρωσικά σκάφη περιπολίας κλάσης Raptor στη Μαύρη Θάλασσα, όπως ανέφερε ο αρχηγός του Γενικού Στρατιωτικού Επιτελείου της Ουκρανίας. “Δύο ρωσικά σκάφη περιπολίας κλάσης Raptor καταστράφηκαν σήμερα την αυγή κοντά στο Φιδονήσι,” έγραψε ο Βαλέρι Ζαλούζνι στην εφαρμογή ανταλλαγής μηνυμάτων Telegram. Δεν υπήρξε κάποια άμεση αντίδραση από τη Μόσχα σχετικά με τον ισχυρισμό αυτό. Μόσχα: Κατέρριψε ουκρανικό μαχητικό αεροσκάφος MiG-29 Το υπουργείο Άμυνας της Ρωσίας ανακοίνωσε σήμερα, Δευτέρα (02/05), ότι οι ρωσικές ένοπλες δυνάμεις κατέρριψαν ένα ουκρανικό μαχητικό αεροσκάφος MiG-29 κοντά στο Σλοβιάνσκ, στα ανατολικά της Ουκρανίας. Σύμφωνα με την ενημέρωση που έγινε, επλήγησαν 38 στρατιωτικοί στόχοι στην Ουκρανία. Μεταξύ αυτών, αποθήκες πυρομαχικών και κέντρα ελέγχου. Δεν στάθηκε δυνατή, η άμεση και ανεξάρτητη επιβεβαίωση των πληροφοριών. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
76	"Λαβρόφ: ""Ο Ζελένσκι μπορεί να φέρει την ειρήνη στην Ουκρανία αν σταματήσει τις εχθροπραξίες"""	"""Δεν ζητούμε να παραδοθεί, αλλά να δώσει εντολή για διακοπή των εχθροπραξιών"" δήλωσε για τον Βολοντίμιρ Ζελένσκι ο Ρώσος υπουργός Εξωτερικών - Τι είπε για την υγεία του Πούτιν."	                        ΚΟΣΜΟΣ	Σεργκέι Λαβρόφ	https://www.news247.gr/img/7066/9592717/938000/w660/660/lavrov.jpg	2022-05-02 08:19	Σε αποκλειστική του συνέντευξη στο ιταλικό τηλεοπτικό κανάλι Rete 4, του ομίλου Μπερλουσκόνι, ο Ρώσος υπουργός Εξωτερικών Σεργκέι Λαβρόφ αναφέρθηκε στον πόλεμο στην Ουκρανία και τις πιθανές εξελίξεις του. «Ο Ζελένσκι μπορεί να φέρει την ειρήνη αν σταματήσει τις εχθροπραξίες και πάψει να δίνει εντολές σε νεοναζιστικά τάγματα. Δεν ζητούμε να παραδοθεί, αλλά να δώσει εντολή για διακοπή των εχθροπραξιών και να αφεθούν ελεύθεροι όλοι οι πολίτες», δήλωσε ο Ρώσος υπουργός Εξωτερικών. Αναφορικά με το θέμα του φυσικού αερίου πρόσθεσε: «Έκλεψαν τα χρήματά μας, δισεκατομμύρια ευρώ. Η Gazprom αναγκάσθηκε να κρατήσει τα χρήματά της σε δυτικές τράπεζες και τώρα τα ποσά αυτά δεν είναι πλέον διαθέσιμα. Προτείναμε, λοιπόν, να μπορεί να θεωρείται ότι οι διάφορες προμήθειες έχουν πληρωθεί μόνον όταν τα σχετικά ποσά μετατρέπονται σε ρούβλια». Σε ερώτηση του Ιταλού δημοσιογράφου σχετικά με την κατάσταση της υγείας του Βλαντίμιρ Πούτιν, ο Λαβρόφ απάντησε χαμογελώντας: «ρωτήστε ξένους που του μίλησαν, όπως τον γενικό γραμματέα του ΟΗΕ». Παράλληλα, δεν θέλησε να επιβεβαιώσει ή να διαψεύσει αν η Ρωσία προγραμματίζει την ολοκλήρωση των πολεμικών επιχειρήσεων για τις 9 Μαΐου. «Επικεντρώνουμε την δράση μας στο να υπερασπίσουμε και να εγγυηθούμε την ασφάλεια του άμαχου πληθυσμού, την απομάκρυνση των ναζιστικών απειλών και των απειλών, βέβαια, κατά της Ρωσικής Ομοσπονδίας». Ο επικεφαλής της διπλωματίας της Ρωσικής Ομοσπονδίας χαρακτήρισε «ψευδή είδηση» τους κατοίκους της Μπούτσα που δολοφονήθηκαν στους δρόμους της πόλης και αρνήθηκε οποιαδήποτε ευθύνη της χώρας του. Επανάλαβε, επίσης, ότι «δεν τηρήθηκαν οι συμφωνίες του Μινσκ». Υπογράμμισε, δε, ότι εξεπλάγη από την στάση της Ιταλίας, η οποία τώρα πρωτοστατεί στις κυρώσεις κατά της χώρας του και κατηγόρησε την ΕΕ ότι «ταπεινώνεται από τις Ηνωμένες Πολιτείες». Ερωτηθείς σχετικά με τις προσπάθειες εξεύρεσης διπλωματικής λύσης, ο Σεργκέι Λαβρόφ απάντησε: «Τον Μάρτιο, στην Κωνσταντινούπολη, ο Ζελένσκι είχε πει ότι η Ουκρανία ήταν έτοιμη να γίνει μια ουδέτερη χώρα, χωρίς πυρηνικά όπλα, στο πλαίσιο μιας συμφωνίας η οποία δεν θα συμπεριελάμβανε το Ντονμπάς και την Κριμαία. Αλλά τώρα προσπαθούν να πάνε τη συζήτηση προς άλλη κατεύθυνση, ζητώντας να διατηρηθεί η δυνατότητα εισόδου στο ΝΑΤΟ». Ο Ρώσος υπουργός Εξωτερικών τόνισε ότι «η επιχείρηση στην Ουκρανία», όπως την αποκάλεσε, πραγματοποιείται και για να «αποναζιστικοποιηθεί η χώρα», λόγω της δράσης του Τάγματος Αζόφ. «Αιχμάλωτοι που ανήκουν στο τάγμα αυτό, έχουν τατουάζ και σύμβολα του ναζισμού», δήλωσε χαρακτηριστικά. Ο Λαβρόφ, τέλος, υπογράμμισε ότι τα νέα όπλα που διαθέτει η χώρα του «είναι υπερηχητικά όπλα τα οποία, πλέον, δεν αποτελούν μυστικό και είναι μια απάντηση στο πυραυλικό σύστημα των Ηνωμένων Πολιτειών το οποίο θα έχει την Ρωσία ως κύριο στόχο». Ακολουθήστε το News247.gr στο Google News και μάθετε πρώτοι όλες τις ειδήσεις	news247
77	"Ουκρανικές πηγές: ""Η Ρωσία θα επιτεθεί στη Μολδαβία"" - Αγωνία για την εκκένωση στο Αζοφστάλ"	"Η Ρωσία θα ανοίξει νέο μέτωπο κατά της Ουκρανίας από τη Μολδαβία, σύμφωνα με ουκρανικές στρατιωτικές πηγές που επικαλούνται οι ""Times"". Οκτώ άμαχοι νεκροί σε Ντανιέτσκ και Χάρκοβο. Έκτακτη συνεδρίαση των υπουργών Ενέργειας της ΕΕ για το φυσικό αέριο."	                        ΚΟΣΜΟΣ	Ουκρανοί στρατιώτες	https://www.news247.gr/img/4618/9592628/226000/w660/660/ukraine.jpg	2022-05-02 08:00	"Ο στρατός του Πούτιν θα επιχειρήσει να ανοίξει ένα νέο μέτωπο εναντίον της Ουκρανίας από τη Μολδαβία, σύμφωνα με ουκρανικές στρατιωτικές πηγές, που επικαλούνται οι ""Times"" του Λονδίνου. Σύμφωνα με πηγή που μίλησε στη βρετανική εφημερίδα, «υπάρχει πλήθος ενδείξεων» που δείχνουν μια επίθεση στο εγγύς μέλλον στο πρώην σοβιετικό κράτος, το οποίο διαθέτει στρατό 3.250 ανδρών. Μια επιτυχημένη κατάληψη της Μολδαβίας θα οδηγούσε τα ρωσικά στρατεύματα να κατευθυνθούν προς το λιμάνι της Οδησσού στη Μαύρη Θάλασσα. «Πιστεύουμε ότι το Κρεμλίνο έχει ήδη λάβει την απόφαση να επιτεθεί στη Μολδαβία. Η μοίρα της Μολδαβίας είναι πολύ κρίσιμη. Εάν οι Ρώσοι αρχίσουν να παίρνουν τον έλεγχο, θα είμαστε, στρατιωτικά, ευκολότερος στόχος και η απειλή για την Ουκρανία θα είναι υπαρξιακή», επισήμανε στην εφημερίδα ο Ουκρανός αξιωματούχος που δεν κατονομάζεται. Ουκρανία: Οκτώ άμαχοι νεκροί σε πλήγματα στο Ντανιέτσκ και στο Χάρκοβο Οκτώ άμαχοι σκοτώθηκαν την Κυριακή σε βομβαρδισμούς στις περιφέρειες Χάρκοβο και Ντανιέτσκ, εκ των οποίων τέσσερις στην πόλη Λίμαν, κοντά στο μέτωπο, που απειλείται από τη ρωσική προέλαση, ανακοίνωσαν οι περιφερειάρχες. «Ρωσικοί βομβαρδισμοί στην περιφέρεια Ντανιέτσκ: τέσσερις άμαχοι σκοτώθηκαν, όλοι στη Λίμαν», ανέφερε μέσω Telegram ο περιφερειάρχης Πάβλο Κιριλένκο, προσθέτοντας πως άλλοι επτά άμαχοι τραυματίστηκαν στην πόλη από όπου αναγκάστηκε πρόσφατα να αποσυρθεί ο ουκρανικός στρατός. Πρόσθεσε ότι ένας άμαχος υπέκυψε στα τραύματά του στην Μπαχμούτ, πόλη που απέχει περισσότερο από το μέτωπο, ενώ τέσσερις ακόμη τραυματίστηκαν σε διάφορες τοποθεσίες της ανατολικής Ουκρανίας Όπως μεταδίδει το ΑΠΕ-ΜΠΕ, ο Όλεγκ Σινεγκούμποφ, κυβερνήτης του Χαρκόβου (βορειοανατολικά), έκανε από την πλευρά του λόγο μέσω Telegram για τρεις άμαχους νεκρούς και οκτώ τραυματίες χθες σε πλήγματα εναντίον συνοικιών της πόλης και άλλων κοινοτήτων της περιφέρειας. Η Λίμαν, πόλη 20.000 κατοίκων πριν ξεσπάσει ο πόλεμος, εκκενώθηκε κατά μεγάλο μέρος της τις τελευταίες ημέρες, εξαιτίας της προέλασης των ρωσικών στρατευμάτων, που κατέλαβαν ήδη τα περίχωρά της, κατά τις τοπικές αρχές. Ο ουκρανικός στρατός αποσύρθηκε από την πόλη, με τις δυνάμεις του άφαντες ή σε καμουφλαρισμένες θέσεις, σύμφωνα με δημοσιογράφους του Γαλλικού Πρακτορείου που πήγαν πρόσφατα εκεί. Ο ουκρανός πρόεδρος Βολοντίμιρ Ζελένσκι αναγνώρισε πρόσφατα ότι η κατάσταση είναι «δύσκολη» στο Ντονμπάς, λεκάνη όπου βρίσκονται μεταλλεία στην ανατολική Ουκρανία, στόχο προτεραιότητας των ρωσικών στρατευμάτων που εισέβαλαν στη χώρα την 24η Φεβρουαρίου. Κίεβο: Απωθήθηκαν ρωσικές επιθέσεις στη Ζαπορίζια Ο στρατός της Ουκρανίας απώθησε επιθέσεις ρωσικών μονάδων γύρω από την πόλη Ζαπορίζια (νότια), δήλωσε αξιωματούχος. Οι ουκρανικές δυνάμεις σταθεροποίησαν τα μέτωπα νοτιοανατολικά της πόλης και η ανάπαυλα των εχθροπραξιών αξιοποιείται για την ενίσχυση των αμυντικών θέσεών τους, δήλωσε χθες βράδυ ο περιφερειάρχης Ολεξάντρ Στάρουχ, σύμφωνα με το ουκρανικό πρακτορείο ειδήσεων UNIAN. Κατά τον ίδιο, ρωσικές μονάδες έκαναν αρκετές ανεπιτυχείς προσπάθειες να περικυκλώσουν ουκρανικά στρατεύματα ανατολικά της Ζαπορίζιας, όπουα πολυκατοικίες, τμήματα του δικτύου ηλεκτροδότησης και τηλεφωνίας υπέστησαν ζημιές στις μάχες. Είναι αδύνατο οι πληροφορίες αυτές να επαληθευτούν με ανεξάρτητο τρόπο. Το Κίεβο διατείνεται πως εξάρθρωσε κύκλωμα κατασκόπων της Ρωσίας Οι ουκρανικές υπηρεσίες ασφαλείας εξάρθρωσαν κύκλωμα ρώσων κατασκόπων, ένας εκ των οποίων εργαζόταν στο ουκρανικό γενικό επιτελείο, δήλωσε αξιωματούχος. Ο Ολεξίι Αρεστόβιτς, σύμβουλος της ουκρανικής προεδρίας, που μίλησε σχετικά στο πρακτορείο ειδήσεων Ukrinform, δεν αποκάλυψε πόσα ήταν τα μέλη του κυκλώματος, ούτε άλλες λεπτομέρειες. Αναφέρθηκε ωστόσο σε έναν από τους φερόμενους στόχους της ομάδας. «Οι σύντροφοι σκόπευαν να καταρρίψουν επιβατικό αεροσκάφος πάνω από τη Ρωσία και τη Λευκορωσία ώστε να επιρριφθεί η ευθύνη στην Ουκρανία», υποστήριξε. Θα χρησιμοποιούσαν αντιαεροπορικούς πυραύλους στο στοκ των ουκρανικών ενόπλων δυνάμεων, πρόσθεσε ο κ. Αρεστόβιτς. Είναι αδύνατο οι πληροφορίες αυτές να επαληθευτούν με ανεξάρτητο τρόπο. Ο Ζελένσκι ελπίζει πως η εκκένωση της χαλυβουργίας Αζοφστάλ θα συνεχιστεί σήμερα Ο ουκρανός πρόεδρος Βολοντίμιρ Ζελένσκι εξέφρασε την Κυριακή ικανοποίηση για την απομάκρυνση των πρώτων αμάχων από τη χαλυβουργία Αζοφστάλ, στο λιμάνι της Μαριούπολης. «Ελπίζω ότι αύριο (σ.σ. σήμερα Δευτέρα) θα εκπληρωθούν όλες οι απαραίτητες προϋποθέσεις για να συνεχιστεί η εκκένωση των ανθρώπων από τη Μαριούπολη», ανέφερε ο κ. Ζελένσκι στο χθεσινοβραδινό του διάγγελμα, προσθέτοντας πως το σχέδιο προβλέπει η επιχείρηση να ξαναρχίσει στις 08:00 (τοπική ώρα και ώρα Ελλάδας). «Θα συνεχίσουμε να κάνουμε το παν για να απομακρύνουμε τους ανθρώπους μας από την Αζοφστάλ, γενικά από τη Μαριούπολη», πρόσθεσε. «Η οργάνωση ανθρωπιστικών διαδρόμων είναι μια από διαστάσεις της συνεχιζόμενης διαδικασίας διαπραγμάτευσης. Είναι πολύ περίπλοκη. Αλλά ανεξαρτήτως του πόσο δύσκολη ήταν, διασώθηκαν πάνω από 350.000 άνθρωποι από τις ζώνες των εχθροπραξιών». Ο αρχηγός του ουκρανικού κράτους είχε ανακοινώσει νωρίτερα πως μια πρώτη ομάδα περίπου εκατό αμάχων βγήκαν από τις εγκαταστάσεις του εργοστασίου. Η Διεθνής Επιτροπή του Ερυθρού Σταυρού (ΔΕΕΣ) επιβεβαίωσε στο Γερμανικό Πρακτορείο ότι συνεργάζεται με τον ΟΗΕ για τη μεταφορά παγιδευμένων αμάχων σε ασφαλές έδαφος μέσω ανθρωπιστικού διαδρόμου. Σύμφωνα με ουκρανούς αξιωματούχους, στις υπόγειες εγκαταστάσεις είναι παγιδευμένοι περίπου 1.000 άμαχοι. Ρώσοι αξιωματικοί υπολογίζουν πως περίπου 2.500 ουκρανοί στρατιωτικοί και «ξένοι μισθοφόροι» βρίσκονται στα υπόγεια της Αζοφστάλ. Οι υπουργοί Ενέργειας της ΕΕ συνεδριάζουν εκτάκτως για το φυσικό αέριο Οι υπουργοί Ενέργειας των 27 συνεδριάζουν εκτάκτως σήμερα, καθώς η ΕΕ πασχίζει να καταλήξει σε ενιαία στάση αφού η Ρωσία διεμήνυσε πως οι ευρωπαϊκές εταιρείες που αγοράζουν ρωσικό αέριο θα πρέπει να πληρώνουν σε ρούβλια, ειδάλλως θα δουν την παροχή να σταματά. Η Μόσχα διέκοψε τις προμήθειες στη Βουλγαρία και την Πολωνία την περασμένη εβδομάδα, μετά την άρνησή τους να συμμορφωθούν προς την απαίτηση να πληρώνουν το αέριο πρακτικά σε ρούβλια. Η Σόφια και η Βαρσοβία διαβεβαιώνουν πως σκόπευαν να σταματήσουν να προμηθεύονται φυσικό αέριο από τη Ρωσία μέσα στη χρονιά και μπορούν να αντιμετωπίσουν τη διακοπή των παραδόσεων. Ωστόσο, η κίνηση της Μόσχας ήγειρε φόβους πως μπορεί και άλλες χώρες να βρεθούν αντιμέτωπες με παρόμοια μεταχείριση, ανάμεσά τους η Γερμανία, η μεγαλύτερη ευρωπαϊκή οικονομία, που εξαρτάται από το ρωσικό αέριο. Οι εξελίξεις στο ζήτημα δεν αποκλείεται να προκαλέσουν ρωγμές στο μέχρι σήμερα ενιαίο μέτωπο της ΕΕ έναντι της Ρωσίας, καθώς πολλές χώρες μέλη εκφράζουν αντίθετες απόψεις για το ποια είναι η σωστή πορεία. Με πολλές ευρωπαϊκές εταιρείες του τομέα να πιέζονται καθώς έχουν προθεσμίες πληρωμής εντός του μήνα, οι κυβερνήσεις των χωρών μελών ζητούν πιεστικά να αποσαφηνιστεί το αν μπορούν να συνεχίσουν να αγοράζουν αέριο με αυτόν τον τρόπο χωρίς να θεωρηθεί πως παραβιάζονται οι ευρωπαϊκές κυρώσεις σε βάρος της Ρωσίας εξαιτίας της στρατιωτικής εισβολής της στην Ουκρανία. Η Μόσχα ξεκαθάρισε ότι οι ευρωπαίοι αγοραστές φυσικού αερίου υποχρεούνται στο εξής να καταθέτουν ευρώ ή δολάρια σε ειδικούς λογαριασμούς στην ιδιωτική ρωσική τράπεζα Gazprombank, η οποία εν συνεχεία θα μετατρέπει τα ποσά σε ρούβλια. Η Ευρωπαϊκή Επιτροπή ενημέρωσε τους 27 ότι η συμμόρφωση προς αυτή τη ρωσική απαίτηση θα μπορούσε να θεωρηθεί παραβίαση των κυρώσεων της ΕΕ. Ωστόσο, πρότεινε μια παράκαμψη: οι εταιρείες να δηλώνουν πως εκτέλεσαν τις πληρωμές σε ευρώ, πριν από τη μετατροπή των καταβληθέντων ποσών σε ρούβλια. Η Βουλγαρία, η Δανία, η Ελλάδα, η Πολωνία, η Σλοβακία και άλλα κράτη μέλη ζήτησαν πιο σαφείς οδηγίες. Οι Βρυξέλλες διαβεβαιώνουν πως τις ετοιμάζουν. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
78	"Λαβρόφ: ""Ο Ζελένσκι μπορεί να φέρει την ειρήνη σταματώντας να δίνει εντολές σε νεοναζιστικά τάγματα"""	Η πρόταση του Σεργκέι Λαβρόφ στον Βολοντίμιρ Ζελένσκι για το τέλος του πολέμου στην Ουκρανία. Τι είπε για τα σενάρια για ολοκλήρωση των επιχειρήσεων την 9η Μαΐου, τις προσπάθειες εξεύρεσης διπλωματικής λύσης και το θέμα του φυσικού αερίου.	                        ΚΟΣΜΟΣ	Ο Ρώσος υπουργός Εξωτερικών Σεργκέι Λαβρόφ	https://www.news247.gr/img/2123/9616162/385000/w660/660/lavrov.jpg	2022-05-02 01:12	"Σε αποκλειστική του συνέντευξη στο ιταλικό τηλεοπτικό κανάλι Rete 4, του ομίλου Μπερλουσκόνι, ο Ρώσος υπουργός Εξωτερικών Σεργκέι Λαβρόφ αναφέρθηκε στον πόλεμο στην Ουκρανία και τις πιθανές εξελίξεις του. ""Ο Ζελένσκι μπορεί να φέρει την ειρήνη αν σταματήσει τις εχθροπραξίες και πάψει να δίνει εντολές σε νεοναζιστικά τάγματα. Δεν ζητούμε να παραδοθεί, αλλά να δώσει εντολή για διακοπή των εχθροπραξιών και να αφεθούν ελεύθεροι όλοι οι πολίτες"", δήλωσε ο Ρώσος υπουργός Εξωτερικών. Αναφορικά με το θέμα του φυσικού αερίου πρόσθεσε: ""Έκλεψαν τα χρήματά μας, δισεκατομμύρια ευρώ. Η Gazprom αναγκάσθηκε να κρατήσει τα χρήματά της σε δυτικές τράπεζες και τώρα τα ποσά αυτά δεν είναι πλέον διαθέσιμα. Προτείναμε, λοιπόν, να μπορεί να θεωρείται ότι οι διάφορες προμήθειες έχουν πληρωθεί μόνον όταν τα σχετικά ποσά μετατρέπονται σε ρούβλια"". Σε ερώτηση του Ιταλού δημοσιογράφου σχετικά με την κατάσταση της υγείας του Βλαντίμιρ Πούτιν, ο Λαβρόφ απάντησε χαμογελώντας: ""ρωτήστε ξένους που του μίλησαν, όπως τον γενικό γραμματέα του ΟΗΕ"". Παράλληλα, δεν θέλησε να επιβεβαιώσει ή να διαψεύσει αν η Ρωσία προγραμματίζει την ολοκλήρωση των πολεμικών επιχειρήσεων για τις 9 Μαΐου. ""Επικεντρώνουμε τη δράση μας στο να υπερασπίσουμε και να εγγυηθούμε την ασφάλεια του άμαχου πληθυσμού, την απομάκρυνση των ναζιστικών απειλών και των απειλών, βέβαια, κατά της Ρωσικής Ομοσπονδίας"". Ο επικεφαλής της διπλωματίας της Ρωσικής Ομοσπονδίας χαρακτήρισε ""ψευδή είδηση"" τους κατοίκους της Μπούτσα που δολοφονήθηκαν στους δρόμους της πόλης και αρνήθηκε οποιαδήποτε ευθύνη της χώρας του. Επανάλαβε, επίσης, ότι ""δεν τηρήθηκαν οι συμφωνίες του Μινσκ"". Υπογράμμισε, δε, ότι εξεπλάγη από την στάση της Ιταλίας, η οποία τώρα πρωτοστατεί στις κυρώσεις κατά της χώρας του και κατηγόρησε την ΕΕ ότι ""ταπεινώνεται από τις Ηνωμένες Πολιτείες"". Ερωτηθείς σχετικά με τις προσπάθειες εξεύρεσης διπλωματικής λύσης, ο Σεργκέι Λαβρόφ απάντησε: ""Τον Μάρτιο, στην Κωνσταντινούπολη, ο Ζελένσκι είχε πει ότι η Ουκρανία ήταν έτοιμη να γίνει μια ουδέτερη χώρα, χωρίς πυρηνικά όπλα, στο πλαίσιο μιας συμφωνίας η οποία δεν θα συμπεριελάμβανε το Ντονμπάς και την Κριμαία. Αλλά τώρα προσπαθούν να πάνε την συζήτηση προς άλλη κατεύθυνση, ζητώντας να διατηρηθεί η δυνατότητα εισόδου στο ΝΑΤΟ"". Ο Ρώσος υπουργός Εξωτερικών τόνισε ότι ""η επιχείρηση στην Ουκρανία"", όπως την αποκάλεσε, πραγματοποιείται και για να ""αποναζιστικοποιηθεί η χώρα"", λόγω της δράσης του Τάγματος Αζόφ. ""Αιχμάλωτοι που ανήκουν στο τάγμα αυτό, έχουν τατουάζ και σύμβολα του ναζισμού"", δήλωσε χαρακτηριστικά. Ο Λαβρόφ, τέλος, υπογράμμισε ότι τα νέα όπλα που διαθέτει η χώρα του ""είναι υπερηχητικά όπλα τα οποία, πλέον, δεν αποτελούν μυστικό και είναι μια απάντηση στο πυραυλικό σύστημα των Ηνωμένων Πολιτειών το οποίο θα έχει την Ρωσία ως κύριο στόχο"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
79	"Ουκρανία: Βίντεο από την διάσωση αμάχων στο Αζοφστάλ - ""Δεν είδαμε τον ήλιο τόσο καιρό"""	Συγκλονιστικές εικόνες από τη διάσωση αμάχων από το εργοστάσιο χάλυβα Αζοφστάλ. Στη Ζαπορίζια οι πρώτοι 100 άμαχοι που διασώθηκαν. Συνεχίζεται τη Δευτέρα η απομάκρυνση αμάχων από τις άλλες περιοχές της Μαριούπολης.	                        ΚΟΣΜΟΣ	Ουκρανία: Βίντεο από την διάσωση αμάχων στο Αζοφστάλ - &#034;Δεν είδαμε τον ήλιο τόσο καιρό&#034;	https://www.news247.gr/img/9011/9616072/721000/w660/660/mar2.jpg	2022-05-01 22:54	"Τον γύρο του διαδικτύου κάνει βίντεο από τη διάσωση των πρώτων αμάχων από το εργοστάσιο χάλυβα Αζοφστάλ στη Μαριούπολη. Το βίντεο που έδωσε στη δημοσιότητα το πρακτορείο NEXTA απεικονίζει τον ουκρανικό στρατό να βοηθά τους ανθρώπους να βγουν από το κατεστραμμένο εργοστάσιο, με τους διεθνείς οργανισμούς όπως ο Ερυθρός Σταυρός και τα Ηνωμένα Έθνη να συνδράμουν στην επιχείρηση διάσωσης και τις πρώτες μαρτυρίες για τη ζωή στα τούνελ του εργοστασίου χάλυβα Αζοφστάλ να βλέπουν το φως της δημοσιότητας και να προκαλούν αίσθηση. Μία από αυτές ανήκει στην 37χρονη Natalia Usmanova, η οποία, όπως αναφέρει το BBC, περιέγραψε τι επικρατούσε στα υπόγεια όταν σημειώνονταν βομβαρδισμοί. ""Φοβόμουν ότι το καταφύγιο δεν θα το άντεχε, είχα τρομερό φόβο"", είπε. ""Όταν το καταφύγιο άρχισε να τρέμει, ήμουν υστερική, ο σύζυγός μου μπορεί να το εγγυηθεί: Ανησυχούσα τόσο πολύ ότι το καταφύγιο θα υποχωρούσε. Δεν είδαμε τον ήλιο για τόσο καιρό"", πρόσθεσε. ""Δεν μπορείτε να φανταστείτε τι περάσαμε - τον τρόμο. Έζησα εκεί, δούλεψα εκεί όλη μου τη ζωή, αλλά αυτό που είδαμε εκεί ήταν απλώς τρομερό"", κατέληξε. Στη Ζαπορίζια οι πρώτοι 100 άμαχοι από το Αζοφστάλ Η εκκένωση του εργοστασίου Αζοφστάλ στη Μαριούπολη, λιμάνι που πολιορκείται από τους Ρώσους στη νοτιοανατολική Ουκρανία, ""άρχισε"" και σχεδόν 100 άμαχοι κατευθύνονται προς ""το έδαφος που ελέγχεται από την Ουκρανία"", ανακοίνωσε σήμερα ο Ουκρανός πρόεδρος Βολοντίμιρ Ζελένσκι. ""Η απομάκρυνση των αμάχων από το Αζοφστάλ άρχισε. Μια πρώτη ομάδα 100 Ουκρανών αμάχων κατευθύνεται προς το ελεγχόμενο έδαφος (από την Ουκρανία). Αύριο θα τους υποδεχτούμε στη Ζαπορίζια"" δυτικά της Μαριούπολης, έγραψε στο Twitter ο Ζελένσκι. ""Ευχαριστώ την ομάδα μας! Εργάζονται με τους εκπροσώπους του ΟΗΕ για να απομακρύνουν τους αμάχους που παραμένουν στο έδαφος του εργοστασίου"", πρόσθεσε. Τα ρωσικά πρακτορεία ειδήσεων TASS και Ria Novosti είχαν μεταδώσει νωρίτερα ότι 40 πολίτες απομακρύνθηκαν σήμερα από το έδαφος του εργοστασίου Αζοφστάλ, που πολιορκείται από τον ρωσικό στρατό, και μεταφέρθηκαν σε εδάφη που τελούν υπό τον έλεγχο της Μόσχας στα ανατολικά. Σύμφωνα με τον ανταποκριτή του Ria Novosti, όλοι όσοι απομακρύνθηκαν έχουν εγκατασταθεί σε έναν καταυλισμό με σκηνές στο χωριό Μπεζιμενέ, στα μισά του δρόμου μεταξύ της Μαριούπολης και των ρωσικών συνόρων. Σύμφωνα με την ίδια πηγή, μέλη του προσωπικού του Ερυθρού Σταυρού και του ΟΗΕ βοήθησαν στην επιχείρηση εκκένωσης. Το ρωσικό υπουργείο Άμυνας ανακοίνωσε ότι 80 άμαχοι απομακρύνθηκαν από την πελώρια χαλυβουργία Αζοφστάλ. ""Ο ΟΗΕ επιβεβαιώνει ότι βρίσκεται σε εξέλιξη επιχείρηση εκκένωσης στο συγκρότημα της χαλυβουργίας Αζοφστάλ, σε συντονισμό με τη Διεθνή Επιτροπή του Ερυθρού Σταυρού και τα μέρη της σύγκρουσης"", ανακοίνωσε σήμερα ο Γενς Λάρκε, εκπρόσωπος του Γραφείου Συντονισμού Ανθρωπιστικών Υποθέσεων στη Γενεύη, χωρίς περισσότερες πληροφορίες. Η απομάκρυνση αμάχων από τις άλλες περιοχές της Μαριούπολης, θα συνεχιστεί το πρωί της Δευτέρας (02/05), όπως ανακοίνωσε το δημοτικό συμβούλιο της πόλης. Να σημειωθεί ότι υπάρχουν περίπου 100.000 άνθρωποι ακόμα στη Μαριούπολη, παρόλο που το μεγαλύτερο μέρος της πόλης έχει υποστεί σοβαρές ζημιές από βδομάδες βομβαρδισμών και αεροπορικών επιδρομών από τις ρωσικές δυνάμεις. Βομβαρδισμοί στις περιφέρειες Χάρκοβο και Ντανιέτσκ - Οκτώ άμαχοι νεκροί Οκτώ άμαχοι σκοτώθηκαν σε βομβαρδισμούς στις περιφέρειες Χάρκοβο και Ντανιέτσκ, εκ των οποίων τέσσερις στην πόλη Λίμαν, κοντά στο μέτωπο, που απειλείται από τη ρωσική προέλαση, ανακοίνωσαν οι περιφερειάρχες. 'Ρωσικοί βομβαρδισμοί στην περιφέρεια Ντανιέτσκ: τέσσερις άμαχοι σκοτώθηκαν, όλοι στη Λίμαν"", ανέφερε μέσω Telegram ο περιφερειάρχης Πάβλο Κιριλένκο, προσθέτοντας πως άλλοι επτά άμαχοι τραυματίστηκαν στην πόλη από όπου αναγκάστηκε πρόσφατα να αποσυρθεί ο ουκρανικός στρατός. Πρόσθεσε ότι ένας άμαχος υπέκυψε στα τραύματά του στην Μπαχμούτ, πόλη που απέχει περισσότερο από το μέτωπο, ενώ τέσσερις ακόμη τραυματίστηκαν σε διάφορες τοποθεσίες της ανατολικής Ουκρανίας. Ο Όλεγκ Σινεγκούμποφ, κυβερνήτης του Χαρκόβου (βορειοανατολικά), έκανε από την πλευρά του λόγο μέσω Telegram για τρεις άμαχους νεκρούς και οκτώ τραυματίες χθες σε πλήγματα εναντίον συνοικιών της πόλης και άλλων κοινοτήτων της περιφέρειας. Η Λίμαν, πόλη 20.000 κατοίκων πριν ξεσπάσει ο πόλεμος, εκκενώθηκε κατά μεγάλο μέρος της τις τελευταίες ημέρες, εξαιτίας της προέλασης των ρωσικών στρατευμάτων, που κατέλαβαν ήδη τα περίχωρά της, κατά τις τοπικές αρχές. Ο ουκρανικός στρατός αποσύρθηκε από την πόλη, με τις δυνάμεις του άφαντες ή σε καμουφλαρισμένες θέσεις, σύμφωνα με δημοσιογράφους του Γαλλικού Πρακτορείου που πήγαν πρόσφατα εκεί. Ο ουκρανός πρόεδρος Βολοντίμιρ Ζελένσκι αναγνώρισε πρόσφατα ότι η κατάσταση είναι ""δύσκολη"" στο Ντονμπάς, λεκάνη όπου βρίσκονται μεταλλεία στην ανατολική Ουκρανία, στόχο προτεραιότητας των ρωσικών στρατευμάτων που εισέβαλαν στη χώρα την 24η Φεβρουαρίου. Ερευνώνται πάνω από 9.000 υποθέσεις εγκλημάτων πολέμου Η γενική εισαγγελέας της Ουκρανίας είπε ότι το γραφείο της ανοίγει νέες υποθέσεις για φερόμενα εγκλήματα πολέμου από τις ρωσικές δυνάμεις, με συνολικά 9.158 ποινικές υποθέσεις ""που αφορούν αμιγώς εγκλήματα πολέμου"". ""Έχουμε ήδη εντοπίσει συγκεκριμένους εγκληματίες πολέμου», είπε η Ιρίνα Βενεντίκτοβα. ""Υπάρχουν 15 άνθρωποι στην περιοχή του Κιέβου, για παράδειγμα, εκ των οποίων οι 10 στην Μπούτσα. Θα λογοδοτήσουν για βασανιστήρια, βιασμούς και λεηλασίες."" Οι Ουκρανοί εισαγγελείς κατονόμασαν δέκα Ρώσους στρατιώτες την περασμένη εβδομάδα ως ύποπτους για διάφορα εγκλήματα στην Μπούτσα. Σχετικά με την αναγνώριση των θυμάτων στην Μπούτσα, η Βενεντίκτοβα είπε ότι ορισμένα πτώματα δεν μπορούν να αναγνωριστούν και συλλέγονται δείγματα DNA. ""Δυστυχώς, έχουμε λόγους να ανοίγουμε νέες υποθέσεις κάθε μέρα: θάνατοι αμάχων, βομβαρδισμοί, απέλαση πολιτών και παιδιών μας στα κατεχόμενα και στο έδαφος του επιτιθέμενου κράτους κ.λπ."", είπε. Ανέφερε ότι οι υποθέσεις αφορούν τις περιοχές του Κιέβου, του Τσερνιχίφ και του Σούμι. Η Βενεντίκτοβα πρόσθεσε ότι η Ουκρανία λαμβάνει διεθνή βοήθεια στις έρευνές της. ""Τώρα έχουμε μια ομάδα Γάλλων ειδικών και ειδικών από τη Σλοβακία. Περιμένουμε τους ειδικούς από τη Λιθουανία την επόμενη Τρίτη"", είπε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
80	Ουκρανία: Στο Κίεβο η Νάνσι Πελόσι - Συναντήθηκε με Ζελένσκι	"Επίσκεψη στην Ουκρανία από την πρόεδρο της Βουλής των Αντιπροσώπων των ΗΠΑ. ""Είμαστε εδώ για εσάς μέχρι το τέλος""."	                        ΚΟΣΜΟΣ	Η χειραψία Πελόσι-Ζελένσκι	https://www.news247.gr/img/6607/9615289/608000/w660/660/untitled_1.jpg	2022-05-01 11:26	"Ο Ουκρανός πρόεδρος Βολοντίμιρ Ζελένσκι δήλωσε σήμερα ότι είχε συνάντηση με την πρόεδρο της Βουλής των Αντιπροσώπων των ΗΠΑ Νάνσι Πελόσι στο Κίεβο, ενώ ανήρτησε και ένα βίντεο σχετικά με την επίσκεψή της Αμερικανίδας αξιωματούχου. “Πιστεύουμε ότι σας επισκεπτόμαστε για να πούμε ένα ευχαριστώ για τον αγώνα σας για την ελευθερία... Ο αγώνας σας, είναι ένας αγώνας για τον καθένα μας. Η δέσμευσή μας είναι να είμαστε εδώ για εσάς μέχρι το τέλος αυτού του αγώνα,” δήλωσε η Πελόσι σε ένα βίντεο που ανάρτησε ο Ζελένσκι στο Twitter. «Ευχαριστώ τις ΗΠΑ για τη βοήθεια που παρέχουν στην προστασία της κυριαρχίας και της εδαφικής ακεραιότητας του κράτους μας», έγραψε στο Twitter ο Ουκρανός πρόεδρος για να προσθέσει: ""Οι Ηνωμένες Πολιτείες ηγούνται στην ισχυρή υποστήριξη τους προς την Ουκρανία στον αγώνα κατά της ρωσικής επιθετικότητας"". «Η αντιπροσωπεία μας ταξίδεψε στο Κίεβο για να στείλει ένα ξεκάθαρο και ηχηρό μήνυμα στον κόσμο: οι ΗΠΑ στέκονται στο πλευρό της Ουκρανίας», υπογραμμίζει η ανακοίνωση της αμερικανικής αντιπροσωπείας που δόθηκε στη δημοσιότητα «στο τέλος της επίσκεψης της αντιπροσωπείας τους» στο Κίεβο. Τα μέλη της αμερικανικής αντιπροσωπείας στη συνέχεια ταξίδεψαν στη νοτιοανατολική Πολωνία και τη Βαρσοβία. «Επιπλέον αμερικανική υποστήριξη βρίσκεται καθ’ οδόν», τόνισαν οι Αμερικανοί βουλευτές διαβεβαιώνοντας ότι «θα μετατρέψουν το ισχυρό αίτημα του προέδρου Μπάιντεν για χρηματοδότηση σε μια δέσμη νομοθετικών μέτρων». Ο ηγέτης του ουκρανικού κράτους, από την πλευρά του, χαιρέτισε τα «πολύ σημαντικά μηνύματα» που έδωσαν η Ουάσινγκτον και ο Αμερικανός πρόεδρος, συμπεριλαμβανομένου του νόμου εκμισθώσεων- δανεισμού (Lend-Lease) για την Ουκρανία. Το Κογκρέσο υιοθέτησε νομοθεσία η οποία επικαλείται τον νόμο Lend-Lease του 1941 τον οποίο είχε προτείνει αρχικά ο πρώην πρόεδρος Φραγκλίνος Ρούζβελτ για να βοηθήσει τον βρετανικό στρατό που μαχόταν εναντίον των ναζί. Στόχος είναι να επιτραπεί στην κυβέρνηση Μπάιντεν να προσφέρει όπλα με τη μορφή δανείου στην Ουκρανία. «Αυτές είναι σημαντικές πρόσφατες εξελίξεις για τη στρατιωτική και οικονομική υποστήριξη στην Ουκρανία, καθώς και την απόφαση για το (Lend-Lease) - είμαστε ευγνώμονες για αυτό», δήλωσε ο Ζελένσκι σύμφωνα με ανακοίνωση της ουκρανικής προεδρίας. Η επίσκεψη των μελών του αμερικανικού Κοινοβουλίου έγινε μια εβδομάδα μετά το ταξίδι του επικεφαλής της αμερικανικής διπλωματίας Άντονι Μπλίνκεν και του Αμερικανού υπουργού Άμυνας Λόιντ Όστιν στο Κίεβο. Κατά τη διάρκεια της επίσκεψή τους, οι δύο ανώτατοι αξιωματούχοι ανακοίνωσαν τη σταδιακή επιστροφή της αμερικανικής διπλωματικής παρουσίας στην Ουκρανία και την πρόσθετη άμεση και έμμεση βοήθεια αξίας άνω των 700 εκατομμυρίων δολαρίων. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
81	Ζελένσκι: 23.000 Ρώσοι στρατιώτες έχουν σκοτωθεί από την έναρξη του πολέμου	Πάνω από 23.000 Ρώσοι στρατιώτες έχουν χάσει τη ζωή τους από την έναρξη του πολέμου στην Ουκρανία, σύμφωνα με τον Ζελένσκι. Από την πλευρά τους οι Ρώσοι κάνουν λόγο για 1.351 απώλειες.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/4690/9615219/456000/w660/660/zelenskyy.jpg	2022-05-01 08:46	Ο Ουκρανός πρόεδρος Βολοντίμιρ Ζελένσκι δήλωσε ότι περίπου 23.000 Ρώσοι στρατιώτες έχουν σκοτωθεί στην Ουκρανία από την έναρξη του πολέμου στις 24 Φεβρουαρίου. Σε βιντεοσκοπημένο μήνυμά του αργά το βράδυ του Σαββάτου, ο πρόεδρος της Ουκρανίας ανέφερε ότι περισσότερα από 1.000 ρωσικά άρματα μάχης και περίπου 2.500 στρατιωτικά οχήματα έχουν καταστραφεί. Επισήμως το Κρεμλίνο έχει επιβεβαιώσει τον θάνατο 1.351 Ρώσων στρατιωτών, ενώ υποστηρίζει ότι οι απώλειες του ουκρανικού στρατού ξεπερνούν τις 23 χιλιάδες. Από την πλευρά του, το ρωσικό υπουργείο Άμυνας ανέφερε χθες Σάββατο ότι οι δυνάμεις του έχουν καταστρέψει 2.600 ουκρανικά τανκς και τεθωρακισμένα οχήματα, περίπου 650 drones, 142 αεροσκάφη και 112 ελικόπτερα. Σύμφωνα με το ΑΠΕ-ΜΠΕ, οι εχθροπραξίες μαίνονται στις αυτοανακηρυχθείσες Δημοκρατίες του Ντονέτσκ και του Λουχάνσκ, οι οποίες ελέγχονται σε μεγάλο βαθμό από φιλορώσους αυτονομιστές. Η επικρατούσα αντίληψη είναι ότι η Ρωσία έχει επικεντρωθεί πλέον στη διεκδίκηση τμημάτων της νότιας και της ανατολικής Ουκρανίας, μετά την αποτυχία της ευρύτερης επίθεσης που εξαπέλυσε αρχικά. «Οι κατακτητές συγκεντρώνουν πρόσθετες δυνάμεις για νέες επιθέσεις κατά του στρατού μας στο ανατολικό τμήμα της χώρας», δήλωσε ο Ζελένσκι. Ο Ουκρανός πρόεδρος σημείωσε ότι οι ρωσικές δυνάμεις ενισχύονται στο Χάρκοβο, σε μία προσπάθεια να εντείνουν τις επιχειρήσεις τους στην ευρύτερη περιοχή του Ντονμπάς. Απευθυνόμενος προς τους ρώσους στρατιώτες, ο Ζελένσκι δήλωσε: «Κάθε ρώσος στρατιώτης μπορεί ακόμα να σώσει τη ζωή του. Καλύτερα να μείνεις ζωντανός στη Ρωσία παρά να σκοτωθείς στη γη μας». Ο Ουκρανός πρόεδρος ανέφερε επίσης ότι το Κίεβο συνεχίζει τις διαβουλεύσεις με σκοπό την αυστηροποίηση των κυρώσεων σε βάρος της Μόσχας. Προανήγγειλε, μάλιστα, ότι μια απόφαση για περιορισμούς στις εισαγωγές πετρελαίου από τη Ρωσία αναμένεται «στο εγγύς μέλλον». Ακολουθήστε το News247.gr στο Google News και μάθετε πρώτοι όλες τις ειδήσεις	news247
82	Ουκρανία: Απομακρύνθηκαν οι πρώτοι άμαχοι από το Αζοφστάλ - Επιθέσεις σε Χερσώνα και Οδησσό	Οι επιθέσεις της Ρωσίας έχουν στραφεί σε πόλεις της νότιας καθώς και της ανατολικής Ουκρανίας. Την ίδια στιγμή φέρεται να απομακρύνθηκαν τα πρώτα γυναικόπαιδα από το Αζοφστάλ.	                        ΚΟΣΜΟΣ	Μια ηλικιωμένη στο Ντονέτσκ	https://www.news247.gr/img/893/9615207/976000/w660/660/ukraine6.jpg	2022-05-01 08:15	Οι ρωσικές στρατιωτικές δυνάμεις σφυροκόπησαν με πυραύλους χθες Σάββατο τη νότια και την ανατολική Ουκρανία, σύμφωνα με το Κίεβο. Στον αντίποδα η Μόσχα ανέφερε σήμερα θανάτους αμάχων από επιθέσεις με οβίδες του ουκρανικού στρατού σε χωριά της Χερσώνας. Εν τω μεταξύ, στη Μαριούπολη απομακρύνθηκαν τα πρώτα γυναικόπαιδα από το εργοστάσιο χάλυβα Azovstal, όπου παραμένουν εδώ και μέρες εγκλωβισμένοι ουκρανοί στρατιώτες και άμαχοι. Η Μόσχα έχει επικεντρώσει τις στρατιωτικές επιχειρήσεις της στο νότιο και στο ανατολικό τμήμα της Ουκρανίας, αφού απέτυχε να καταλάβει την πρωτεύουσα Κίεβο κατά την επίθεση που έχει εξαπολύσει εδώ και εννέα εβδομάδες, ισοπεδώνοντας πόλεις, προκαλώντας χιλιάδες θανάτους και υποχρεώνοντας περισσότερους από 5 εκατομμύρια ανθρώπους να αναζητήσουν καταφύγιο στο εξωτερικό. Ο ρωσικός στρατός έχει καταλάβει την Χερσώνα, περίπου 100 χιλιόμετρα βόρεια της προσαρτημένης χερσονήσου της Κριμαίας, ενώ έχει υπό τον έλεγχό του το μεγαλύτερο τμήμα της Μαριούπολης, μια στρατηγικής σημασίας πόλη-λιμάνι στην Αζοφική Θάλασσα. Η Ρωσία ανακοίνωσε την κατάληψη της Μαριούπολης στις 21 Απριλίου, ενώ εκατοντάδες Ουκρανοί στρατιώτες και άμαχοι βρήκαν καταφύγιο στο τεράστιο εργοστάσιο χάλυβα Azovstal. Ο Οργανισμός Ηνωμένων Εθνών έχει απευθύνει έκκληση για την επίτευξη συμφωνίας για την εκκένωση του εργοστασίου μέσω «ανθρωπιστικού διαδρόμου». Χθες Σάββατο, έγινε γνωστό από ουκρανό διοικητή του Τάγματος Αζόφ ότι 20 γυναίκες και παιδιά κατάφεραν να εγκαταλείψουν το χαλυβουργείο. «Βγάζουμε αμάχους από τα ερείπια χρησιμοποιώντας σχοινιά – Είναι ηλικιωμένοι, γυναίκες και παιδιά», δήλωσε ο Σβιάτοσλαβ Παλαμάρ, περιγράφοντας το σκηνικό καταστροφής στις εγκαταστάσεις του εργοστασίου, το οποίο εκτείνεται σε τέσσερα τετραγωνικά χιλιόμετρα. Σύμφωνα με τον ίδιο, τόσο η ρωσική όσο και η ουκρανική πλευρά σέβονται την κατάπαυση του πυρός στην περιοχή. Εξέφρασε την ελπίδα ότι οι άμαχοι που εγκατέλειψαν το εργοστάσιο θα μεταφερθούν στην Ζαπορίζια, που βρίσκεται στα βορειοδυτικά. Δεν υπήρξε επίσημη τοποθέτηση ούτε από το Κρεμλίνο ούτε από τον ΟΗΕ. Εκατοντάδες Ουκρανοί παραμένουν εγκλωβισμένοι στο εργοστάσιο χάλυβα, σύμφωνα με ουκρανούς αξιωματούχους. Επίθεση στην Οδησσό Ένας ρωσικός πύραυλος που εκτοξεύτηκε από την Κριμαία κατέστρεψε τον διάδρομο προσγειώσεων-απογειώσεων του αεροδρομίου της Οδησσού, ανέφερε ο κυβερνήτης της περιοχής Μαξίμ Μαρτσένκο, ο οποίος τόνισε πως δεν υπήρξαν θύματα. Το αεροδρόμιο δεν μπορεί πλέον να λειτουργήσει, σύμφωνα με τον ουκρανικό στρατό. Ο πρόεδρος της Ουκρανίας Βολοντίμιρ Ζελένσκι δεσμεύτηκε πως θα το ξαναχτίσει, τονίζοντας σε βιντεοσκοπημένο μήνυμά του αργά το βράδυ του Σαββάτου ότι «η Οδησσός δεν θα ξεχάσει ποτέ τη συμπεριφορά της Ρωσίας απέναντί της». Δεν υπήρξε επίσημη αντίδραση για την επίθεση αυτή από τη Μόσχα, της οποίας οι δυνάμεις έχουν εξαπολύσει σποραδικές επιθέσεις κατά της τρίτης μεγαλύτερης πόλης της Ουκρανίας, όπου οκτώ άνθρωποι σκοτώθηκαν πρόσφατα σε μία από αυτές, σύμφωνα με το Κίεβο. Στόχος του ρωσικού στρατού στον ουκρανικό νότο είναι να δημιουργήσει μια «χερσαία γέφυρα» με την Κριμαία, ενώ παράλληλα εντείνει τις προσπάθειές του στα ανατολικά για να αποκτήσει τον πλήρη έλεγχο του Ντονμπάς, όπου οι υποστηριζόμενοι από τη Μόσχα αυτονομιστές ελέγχουν ήδη το μεγαλύτερο τμήμα του Λουχάνσκ και του Ντονέτσκ. Στο τελευταίο μήνυμά του, ο Ζελένσκι είπε πως η Ρωσία «συγκεντρώνει πρόσθετες δυνάμεις για (να εξαπολύσει) νέες επιθέσεις κατά του στρατού μας στο ανατολικό τμήμα της χώρας» και «προσπαθεί να εντείνει την πίεση στο Ντονμπάς». Η Ρωσία χαρακτηρίζει την εισβολή στη γειτονική της χώρα «ειδική στρατιωτική επιχείρηση» που έχει στόχο την «αποστρατιωτικοποίηση» και την «αποναζιστικοποίηση» της Ουκρανίας. Στον αντίποδα, η Ουκρανία και η Δύση κατηγορούν τη Μόσχα ότι ξεκίνησε έναν απρόκλητο πόλεμο. Παρά τις ειρηνευτικές συνομιλίες επί εβδομάδες, το χάσμα μεταξύ της ρωσικής και της ουκρανικής πλευράς φαίνεται πως παραμένει αγεφύρωτο. Η Ουκρανία κατηγορεί τον ρωσικό στρατό ότι διέπραξε θηριωδίες σε περιοχές κοντά στο Κίεβο στις αρχές Απριλίου, ωστόσο η Μόσχα αρνείται αυτούς τους ισχυρισμούς. Η τελευταία φορά που αντιπροσωπείες των δύο χωρών συναντήθηκαν κατά πρόσωπο ήταν στις 29 Μαρτίου, έκτοτε έχουν γίνει διαβουλεύσεις μόνο μέσω τηλεδιασκέψεων. Εικόνες καταστροφής Οι Ηνωμένες Πολιτείες και οι ευρωπαίοι σύμμαχοί τους έχουν επιβάλει σαρωτικές κυρώσεις σε βάρος της Μόσχας, ενώ έχουν στηρίξει την Ουκρανία με όπλα και ανθρωπιστική βοήθεια. Ο Αμερικανός πρόεδρος Τζο Μπάιντεν φιλοδοξεί να αποδεσμεύσει άλλα 33 δισεκατομμύρια δολάρια για την Ουκρανία, 20 εκ των οποίων θα αφορούν στρατιωτική βοήθεια. Ο Βρετανός πρωθυπουργός Μπόρις Τζόνσον δήλωσε χθες Σάββατο ότι η χώρα του θα συνεχίσει «να παρέχει στους Ουκρανούς τον εξοπλισμό που χρειάζονται για να αμυνθούν». Στην κοινότητα Ντομπροπίλια του Ντονέτσκ, το ωστικό κύμα από τον βομβαρδισμό του Σαββάτου έσπασε τα τζάμια ενός διαμερίσματος και άφησε έναν μεγάλο κρατήρα στην αυλή. Οι κάτοικοι της περιοχής προσπαθούν να περισώσουν ό,τι έχει απομείνει από τις περιουσίες τους. Η Ρωσία κατήγγειλε εκ νέου ουκρανικές επιθέσεις στο έδαφός της αξιωματούχοι στην περιοχή του Μπριάνσκ, που συνορεύει με την Ουκρανία και τη Λευκορωσία, ανέφεραν ότι η αντιαεροπορική άμυνα απώθησε ένα ουκρανικό αεροσκάφος, αλλά χτυπήθηκε μια πετρελαϊκή εγκατάσταση. Νότια του Μπριάνσκ, στο Κουρσκ, οβίδες εκτοξεύτηκαν από την Ουκρανία κατά ενός ρωσικού φυλακίου, σύμφωνα με τον κυβερνήτη της περιοχής Ρομάν Σταροβόιτ, χωρίς όμως να προκληθούν θύματα ή ζημιές. Σύμφωνα με το ΑΠΕ-ΜΠΕ, η Ουκρανία δεν έχει επισήμως αποδεχθεί την ευθύνη για αυτές τις επιθέσεις, ωστόσο την Τετάρτη χαρακτήρισε τις εκρήξεις στον ρωσικό νότο «ανταπόδοση» και «κάρμα» για τη ρωσική εισβολή. Ακολουθήστε το News247.gr στο Google News και μάθετε πρώτοι όλες τις ειδήσεις	news247
83	Πόλεμος στην Ουκρανία: Η Ρωσία σφυροκοπά το Χάρκοβο - Νεκροί και τραυματίες	Μαίνεται η πολιορκία μεγάλων πόλεων της Ουκρανίας, με τη Ρωσία να εντείνει τους βομβαρδισμούς στα βορειοανατολικά. Πράξεις βαρβαρότητας και ταπείνωσης καταγγέλλει το Κίεβο.	                        ΚΟΣΜΟΣ	Συνεχίζεται η πολιορκία του Χαρκόβου	https://www.news247.gr/img/7632/9614569/406000/w660/660/untitled_4.jpg	2022-04-30 14:29	"Ρωσικές δυνάμεις συνεχίζουν τις επιθέσεις τους στις ανατολικές και νότιες περιοχές της Ουκρανίας, με επίκεντρο στις περιοχές γύρω από το Χάρκοβο στα βορειοανατολικά, όπου ο ρωσικός στρατός επιχειρεί με κάθε κόστος να αυξήσει τον έλεγχό του, παρά, σύμφωνα με το Κίεβο, τις ρωσικές οπισθοδρομήσεις στο πεδίο. Ισχυρές εκρήξεις ήχησαν κατά τη διάρκεια της χθεσινής νύχτας από Παρασκευή προς Σάββατο στην πόλη, τη δεύτερη μεγαλύτερη της χώρας, που σφυροκοπείται επί εβδομάδες από το ρωσικό πυροβολικό. Την Παρασκευή, τουλάχιστον ένας άνθρωπος σκοτώθηκε και πολλοί τραυματίστηκαν από τους ρωσικούς βομβαρισμούς, σύμφωνα με την περιφερειακή στρατιωτική διοίκηση του Χάρκοβο. Νωρίτερα σήμερα, η Ρωσία ανακοίνωσε ότι μονάδες του πυροβολικού της έπληξαν 389 στόχους στην Ουκρανία κατά τη διάρκεια της νύχτας. Μεταξύ αυτών, 35 σημεία ελέγχου, 15 αποθήκες όπλων και πυρομαχικών, αλλά και πολλές περιοχές συγκέντρωσης ουκρανικών στρατιωτικών δυνάμεων και του οπλισμού τους. Το ρωσικό υπουργείο Άμυνας ανακοίνωσε ότι ρωσικοί πύραυλοι έπληξαν τέσσερις αποθήκες πυρομαχικών και καυσίμων. Έκκληση Ζελένσκι και νέο πακέτο βοήθειας από ΗΠΑ Ο Βολοντίμιρ Ζελένσκι αναγνώρισε ότι η κατάσταση στη βορειοανατολική περιοχή είναι «δύσκολη», όπου οι ρωσικές δυνάμεις εστιάζουν εκ νέου την επιθετική τους εκστρατεία. Ωστόσο, ο Ουκρανός πρόεδρος τόνισε ότι «ο στρατός μας επιτυγχάνει τακτικές επιτυχίες», παρά τις αντίθετες εκτιμήσεις του Ρώσου υπουργού Εξωτερικών Σεργκέι Λαβρόφ. «Η ειδική στρατιωτική επιχείρηση που ξεκίνησε στις 24 Φεβρουαρίου συνεχίζεται βάσει σχεδίου», δήλωσε ο Λαβρόφ σε συνέντευξη που παραχώρησε στο κινεζικό πρακτορείο Xinhua, που δημοσιεύθηκε σήμερα, προσθέτοντας ότι όλοι οι στόχοι της Μόσχας «θα επιτευχθούν παρά την παρεμπόδιση των αντιπάλων μας». Ο επικεφαλής της ρωσικής διπλωματίας κατηγόρησε τη Δύση - και το ΝΑΤΟ ειδικότερα - ότι στέκεται εμπόδιο στην επίτευξη πολιτικής συμφωνίας για τον τερματισμό του πολέμου στην Ουκρανία, ζητώντας από τους δυτικούς συμμάχους του Κιέβου να σταματήσουν τις παραδόσεις όπλων στην Ουκρανία.  Ο Τζο Μπάιντεν ζήτησε την περασμένη Πέμπτη από το Κογκρέσο να αποδεσμεύσει άλλα 33 δισεκατομμύρια δολάρια για την Ουκρανία, τα 20 δισεκ. των οποίων θα αφορούν στρατιωτική βοήθεια, 8,5 δισεκ. θα δοθούν ως άμεση οικονομική βοήθεια στην ουκρανική κυβέρνηση και τα υπόλοιπα 3 δισεκ. ως ανθρωπιστική και επισιτιστική βοήθεια. Αποτελέσματα αυτής της στρατιωτικής βοήθειας αρχίζουν να φαίνονται στο πολεμικό πεδίο. Ουκρανικές δυνάμεις ανακατέλαβαν την Ρούσκα Λοζόβα, ένα χωριό βόρεια του Χάρκοβο. Το χωριό απελευθερώθηκε μετά από έντονες μάχες και περισσότεροι από 600 κάτοικοι απομακρύνθηκαν, σύμφωνα με το ουκρανικό υπουργείο Άμυνας. ""Σαν κόλαση"" «Ζήσαμε δύο νύχτες τρομακτικές, σαν κόλαση... Την προτελευταία νύχτα νομίζαμε ότι ο ουρανός είχε πάρει φωτιά, όλο το χωριό καιγόταν», είπε στο Γαλλικό Πρακτορείο η 23χρονη Σβετλάνα Περεπίλιτσα. «Μέναμε στα υπόγεια χωρίς φαγητό για δύο μήνες, τρώγαμε ό,τι είχαμε», είπε ο 40χρονος Σβιατόσλαβ, με τα μάτια του κόκκινα από την κούραση. Στην περιοχή του Ντονμπάς, την οποία το Κρεμλίνο έχει θέσει ως στόχο να ανακαταλάβει πλήρως, «οι κατακτητές κάνουν τα πάντα για να εξολοθρέψουν κάθε μορφή ζωής», υποστήριξε ο Ζελένσκι, λέγοντας ότι «οι συνεχείς βομβαρδισμοί σε υποδομές και κατοικημένες περιοχές δείχνουν ότι η Ρωσία θέλει να καταστήσει αυτή την περιοχή ακατοίκητη». Στην περιοχή του Ντονέτσκ και Λουγκάνσκ, 14 επιθέσεις που εξαπέλυσαν οι ρωσικές δυνάμεις αποκρούστηκαν τις τελευταίες 24 ώρες, ανακοίνωσε σήμερα Σάββατο το γενικό επιτελείο των ουκρανικών δυνάμεων. Και για την Ουάσιγκτον, η ρωσική επιχείρηση στο Ντονμπάς, που προχωρά «αργά και άνισα» λόγω της αντίστασης που προβάλλει ο ουκρανικός στρατός, έχει καθυστερήσει, με βάση το χρονοδιάγραμμα που προβλεπόταν αρχικά, υποστήριξε σήμερα ένας υψηλόβαθμος αξιωματούχος του Πενταγώνου. «Πιστεύουμε ότι έχουν καθυστερήσει (οι Ρώσοι) όσον αφορά αυτό που ήλπιζαν να πετύχουν στο Ντονμπάς», είπε στους δημοσιογράφους ο αξιωματούχος αυτός, που ζήτησε να μην κατονομαστεί. «Έχουν καθυστερήσει αρκετές ημέρες», διευκρίνισε. «Απέχουν ακόμη πολύ από το να ενώσουν» τις δυνάμεις που μπήκαν στο ουκρανικό έδαφος από την περιοχή του Χαρκόβου, στα βόρεια του Ντονμπάς, με εκείνες που ήρθαν από τα νότια. Αυτός ήταν ένας στόχος του ρωσικού στρατού ώστε να αποκόψουν τις ουκρανικές δυνάμεις που έχουν αναπτυχθεί στη γραμμή του μετώπου, γύρω από τις αυτονομιστικές περιοχές του Ντονέτσκ και του Λουχάνσκ. «Δεν προωθούνται πολύ γρήγορα. Μερικά χιλιόμετρα την ημέρα, είναι το μέγιστο που μπορούν να κάνουν, επειδή απωθούνται» από τον ουκρανικό στρατό, υπογράμμισε. Αλλά «πιστεύουμε ότι συνεχίζουν να δημιουργούν τις προϋποθέσεις για μια διαρκή, μεγαλύτερη και μακρύτερη επίθεση», πρόσθεσε. Για να δείξουν ξεκάθαρα την αποφασιστικότητά τους, οι ρωσικές δυνάμεις την Παρασκευή βομβάρδισαν το Κίεβο κατά τη διάρκεια της επίσκεψης του Αντόνιο Γκουτέρες στην ουκρανική πρωτεύουσα, την πρώτη επίσκεψη του γενικού γραμματέα του ΟΗΕ μετά την έναρξη της ρωσικής εισβολής. Αυτός ο βομβαρδισμός άφησε δέκα τραυματίες και τουλάχιστον έναν νεκρό, μια Ουκρανή παραγωγό του Radio Liberty. «Η Βίρα Γίριτς έχασε τη ζωή της από το πλήγμα ρωσικού πυραύλου στην πολυκατοικία στην οποία κατοικούσε», ανακοίνωσε στην ιστοσελίδα του το Radio Liberty, που χρηματοδοτείται από τις Ηνωμένες Πολιτείες. Το πτώμα της ουκρανής παραγωγού βρέθηκε σήμερα κάτω από τα συντρίμμια, διευκρινίσθηκε από την ίδια πηγή. Πράξεις βαρβαρότητας και ταπείνωσης καταγγέλλει το Κίεβο Το Κίεβο χαρακτήρισε τους ρωσικούς βομβαρδισμούς στο Κίεβο μια «αποτρόπαια πράξη βαρβαρότητας», μεσούσης της επίσκεψης του Γκουτέρες. Γερμανία και Γαλλία καταδίκασαν έντονα αυτούς τους βομβαρδισμούς, με το Βερολίνο να τονίζει ότι αυτά τα πλήγματα έδειξαν για ακόμη μια φορά «ότι ο Βλαντίμιρ Πούτιν και το καθεστώς του δεν σέβονται το διεθνές δίκαιο». Ο Ζελένσκι, εξέφρασε τη λύπη του σε ομιλία του το βράδυ της Παρασκευής, «που μια τέτοια βάναυση και εσκεμμένη ταπείνωση των Ηνωμένων Εθνών έμεινε αναπάντητη». Η Ουάσινγκτον από την πλευρά της κατηγόρησε τον Πούτιν για «εξαχρείωση» και «σκληρότητα» για τον τρόπο που επιχειρούν οι ρωσικές δυνάμεις στην Ουκρανία. Ο Γενικός Γραμματέας του ΟΗΕ ταξίδεψε την Πέμπτη στην Μπούτσα και σε άλλες τοποθεσίες κοντά στο Κίεβο, όπου η Ουκρανία κατηγορεί τις ρωσικές δυνάμεις για διάπραξη εγκλημάτων πολέμου και προέτρεψε τη Μόσχα να «συνεργαστεί» με την έρευνα του ΔΠΔ για πιθανά εγκλήματα πολέμου. Παράλληλα η γενική εισαγγελία της Ουκρανίας ανακοίνωσε ότι ξεκίνησε προκαταρκτική έρευνα σε βάρος δέκα Ρώσων στρατιωτών που θεωρούνται ύποπτοι για τη διάπραξη εγκλημάτων πολέμου στην Μπούτσα. Ο γενικός εισαγγελέας ανέφερε μέσω του Twitter ότι στο στόχαστρο της έρευνας μπαίνουν δέκα στρατιώτες της 64ης μηχανοκίνητης ταξιαρχίας, που ανήκει στην 35η στρατιά, «για βάναυση συμπεριφορά απέναντι στους αμάχους και άλλες παραβιάσεις του δικαίου του πολέμου». Με βάση την έρευνα αυτή, οι Ρώσοι στρατιώτες, κατά τη διάρκεια της κατοχής της Μπούτσας, τον Μάρτιο, «κράτησαν ομήρους πολίτες που δεν μετείχαν στις εχθροπραξίες και δεν ήταν ένοπλοι. Οι κατακτητές δεν τους έδωσαν ούτε τροφή, ούτε νερό». Είναι η πρώτη φορά που ξεκινά έρευνα για εγκλήματα πολέμου στην Μπούτσα αφότου εντοπίστηκαν τα πτώματα 20 ανθρώπων, που φορούσαν πολιτικά, σε έναν δρόμο της πόλης αυτής, στις 2 Απριλίου, ένα γεγονός που προκάλεσε κατακραυγή σε όλον τον κόσμο. Οι Ουκρανοί κατηγορούν τους Ρώσους για εγκλήματα πολέμου όμως η Μόσχα αρνείται οποιαδήποτε ευθύνη και υποστηρίζει ότι η σφαγή στην Μπούτσα ήταν «σκηνοθετημένη» από το Κίεβο. «Περισσότερες από 8.000 υποθέσεις» φερόμενων εγκλημάτων πολέμου έχουν εντοπιστεί συνολικά στην Ουκρανία, σύμφωνα με την ουκρανική εισαγγελία. Σε αυτό το πλαίσιο η Βρετανίδα υπουργός Εξωτερικών Λιζ Τρας δήλωσε την Παρασκευή ότι ερευνητές θα σταλούν από το Ηνωμένο Βασίλειο για να βοηθήσουν τους Ουκρανούς συναδέλφους τους στις έρευνες. Στη Μαριούπολη, είχε προγραμματιστεί για χθες Παρασκευή μια νέα επιχείρηση απομάκρυνσης αμάχων. Η συντονίστρια του ΟΗΕ στην Ουκρανία, η Οσνάτ Λουμπράνι δήλωσε την Πέμπτη ότι θα μεταβεί στο νότιο τμήμα της Ουκρανίας για να προετοιμαστεί για αυτή τη νέα προσπάθεια απομάκρυνσης αμάχων. Πολλές εκατοντάδες Ουκρανοί στρατιώτες και άμαχοι παραμένουν περιχαρακωμένοι σε υπόγειες στοές στις τεράστιες εγκαταστάσεις της χαλυβουργίας Αζοφστάλ. Δημοσιογράφοι του Γαλλικού Πρακτορείου άκουγαν σφοδρούς βομβαρδισμούς στο Αζοφστάλ από ο πρωί της Παρασκευής μέχρι τα μεσάνυχτα. Καπνός υψώνονταν στον ουρανό της βιομηχανικής ζώνης. Στο διπλωματικό μέτωπο, ενώ ο Ρώσος πρόεδρος προσκλήθηκε όπως ο Ουκρανός ομόλογός του στη σύνοδο κορυφής της G20 που είναι προγραμματισμένη για τον Νοέμβριο στην Ινδονησία, οι ΗΠΑ δήλωσαν ότι αρνούνται να αντιμετωπίσουν τον Πούτιν «σαν να μην έχει συμβεί τίποτα». Νωρίτερα σήμερα, ο Βλαντίμιρ Γερμάκοφ επικεφαλής της διεύθυνσης του ρωσικού υπουργείου των Εξωτερικών που είναι αρμόδια για τη μη διάδοση των πυρηνικών όπλων και τη διενέργεια των σχετικών ελέγχων, δήλωσε στο πρακτορείο ειδήσεων TASS πως ο διάλογος μεταξύ Μόσχας και Ουάσινγκτον για τη στρατηγική σταθερότητα έχει επίσημα «παγώσει», συμπληρώνοντας ότι αυτές οι επαφές μπορούν να ενεργοποιηθούν και πάλι, μόλις η Ρωσία θεωρήσει ως ολοκληρωμένη «την ειδική στρατιωτική επιχείρηση» της, στην Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
84	Πόλεμος στην Ουκρανία: Η Ρωσία κατηγορεί τη Δύση για το αδιέξοδο τις συνομιλίες 	Οτι στέκεται εμπόδιο στην επίτευξη πολιτικής συμφωνίας για τον τερματισμό του πολέμου στην Ουκρανία, κατηγόρησε το ΝΑΤΟ ο Σεργκέι Λαβρόφ. Συνεχίζονται οι μάχες στα ανατολικά της χώρας. 	                        ΚΟΣΜΟΣ	Πόλεμος στην Ουκρανία: Η Ρωσία κατηγορεί τη Δύση για το αδιέξοδο τις συνομιλίες 	https://www.news247.gr/img/4677/9614292/199000/w660/660/ukraine.jpg	2022-04-30 08:40	Η άρση των κυρώσεων που έχουν επιβληθεί σε βάρος της Μόσχας αποτελεί μέρος των ειρηνευτικών διαπραγματεύσεων μεταξύ Ρωσίας και Ουκρανίας, οι οποίες είναι «δύσκολες» αλλά συνεχίζονται καθημερινά, υποστήριξε ο επικεφαλής της ρωσικής διπλωματίας Σεργκέι Λαβρόφ σε συνέντευξη που παραχώρησε στο κινεζικό πρακτορείο Xinhua. Το Κίεβο προειδοποίησε χθες Παρασκευή ότι οι συνομιλίες για τον τερματισμό της ρωσικής εισβολής, η οποία έχει εισέλθει πλέον στον τρίτο μήνα, βρίσκονται στα πρόθυρα κατάρρευσης. «Στην παρούσα φάση, η ρωσική και η ουκρανική αντιπροσωπεία συζητούν σε καθημερινή βάση μέσω τηλεδιασκέψεων ένα προσχέδιο για μια συνθήκη», είπε ο Λαβρόφ στη συνέντευξή του στο Xinhua, η οποία δημοσιεύεται στην ιστοσελίδα του ρωσικού υπουργείου Εξωτερικών. Ο Σεργκέι Λαβρόφ κατηγόρησε τη Δύση - και το ΝΑΤΟ ειδικότερα - ότι στέκεται εμπόδιο στην επίτευξη πολιτικής συμφωνίας για τον τερματισμό της σύγκρουσης στην Ουκρανία. Αν οι ΗΠΑ και το ΝΑΤΟ ενδιαφέρονται πραγματικά να επιλυθεί η ουκρανική κρίση, τότε θα πρέπει πρώτα να αλλάξουν στάση και να σταματήσουν να προμηθεύουν το Κίεβο με όπλα και πολεμοφόδια, υποστήριξε ο ρώσος υπουργός Εξωτερικών. «Η ατζέντα των συνομιλιών περιλαμβάνει, μεταξύ άλλων, τα ζητήματα της αποναζιστικοποίησης, την αναγνώριση της νέας γεωπολιτικής πραγματικότητας, την άρση των κυρώσεων και το καθεστώς της ρωσικής γλώσσας», δήλωσε ο Λαβρόφ, χωρίς περαιτέρω διευκρινίσεις. «Είμαστε υπέρ της συνέχισης των διαπραγματεύσεων, αν και είναι δύσκολες», συμπλήρωσε. Ο πρόεδρος της Ουκρανίας Βολοντίμιρ Ζελένσκι επιμένει, από την έναρξη της ρωσικής εισβολής στις 24 Φεβρουαρίου, ότι οι κυρώσεις της Δύσης σε βάρος της Μόσχας πρέπει να αυστηροποιηθούν και ότι δεν θα μπορούσαν να αποτελέσουν αντικείμενο διαπραγματεύσεων. Υπενθυμίζεται οτι εκπρόσωποι των κυβερνήσεων των δύο χωρών δεν έχουν πραγματοποιήσει απευθείας ειρηνευτικές συνομιλίες από τα τέλη Μαρτίου και το κλίμα έχει επιδεινωθεί μετά τις καταγγελίες της Ουκρανίας ότι ο ρωσικός στρατός διέπραξε θηριωδίες, κατά την απόσυρσή του από περιοχές κοντά στο Κίεβο. Η Μόσχα έχει απορρίψει αυτούς τους ισχυρισμούς. Την ίδια ώρα συνεχίζονται οι σφοδρές μάχες στην ανατολική Ουκρανία όπου οι ρωσικές δυνάμεις προσπαθούν να καταλάβουν ολόκληρη την περιοχή του Ντονμπάς. Ο σύμβουλος του Ουκρανού προέδρου, Ολεκσέι Αρέστοβιτς, είπε ότι η Ουκρανία έχει υποστεί σοβαρές απώλειες, αλλά οι ρωσικές απώλειες ήταν «κολοσσιαίες». Ζελένσκι: Οι ελλείψεις στα καύσιμα θα εξαλειφθούν σύντομα    H Ουκρανία θα εξαλείψει σύντομα τις ελλείψεις στα καύσιμα, παρά το γεγονός ότι οι ρωσικές δυνάμεις έχουν καταστρέψει έναν αριθμό τερματικών σταθμών αποθήκευσης πετρελαίου, δήλωσε την Παρασκευή ο Βολοντίμιρ Ζελένσκι. Μέσα στην εβδομάδα, η Ρωσία έπληξε το διυλιστήριο στο Κρεμεντσούκ, που είναι ο κύριος παραγωγός καυσίμων στην Ουκρανία, όπως επίσης και αρκετούς άλλους τερματικούς σταθμούς καυσίμων. “Ουρές αναμονής και αυξημένες τιμές στα πρατήρια, παρατηρούνται σε αρκετές περιοχές στη χώρα μας,” δήλωσε ο Ζελένσκι σε μία νυχτερινή βιντεοσκοπημένη ομιλία του. “Οι κατακτητές καταστρέφουν σκόπιμα τις υποδομές παραγωγής, διάθεσης και αποθήκευσης καυσίμων. Η Ρωσία έχει επίσης, αποκλείσει τα λιμάνια μας. Έτσι, δεν υπάρχουν άμεσες λύσεις για τον ανεφοδιασμό, προκειμένου να καλυφθούν οι ποσότητες που λείπουν,” πρόσθεσε ο Ζελένσκι. “Αλλά, κυβερνητικοί αξιωματούχοι υπόσχονται ότι μέσα σε μία εβδομάδα, το αργότερο σε δύο, ένα σύστημα εφοδιασμού καυσίμων προς την Ουκρανία θα έχει τεθεί σε λειτουργία, προλαμβάνοντας τις ελλείψεις.” Σε μία ανακοίνωση, η υπουργός Οικονομικών της Ουκρανίας, Γιούλια Σβιριντένκο ανέφερε ότι οι ελλείψεις στα καύσιμα θα εξαλειφθούν μέσα σε μία εβδομάδα, καθώς οι εταιρίες εφοδιασμού έχουν εξασφαλίσει συμβόλαια με Ευρωπαίους προμηθευτές. Ακολουθήστε το News247.gr στο Google News και μάθετε πρώτοι όλες τις ειδήσεις	news247
85	"Ουκρανία: Ο Ζελένσκι ""βλέπει"" ότι υπάρχει κίνδυνος να σταματήσουν οι συνομιλίες με τη Ρωσία "	Την ανησυχία ότι μπορεί οι ειρηνευτικές συνομιλίες με τη Μόσχα να σταματήσουν εξέφρασε ο Ουκρανός πρόεδρος Βολοντίμιρ Ζελένσκι, στη σκιά των εγκλημάτων που διαπράχθηκαν από τα ρωσικά στρατεύματα. 	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/5144/9614146/642000/w660/660/zelenski.jpg	2022-04-29 23:40	"Ο Ουκρανός πρόεδρος Βολοντίμιρ Ζελένσκι δήλωσε σήμερα ότι υπάρχει μεγάλος κίνδυνος οι ειρηνευτικές συνομιλίες με τη Μόσχα να σταματήσουν, λόγω της οργής του κόσμου για τις φρικαλεότητες που, όπως είπε, διαπράχθηκαν από τα ρωσικά στρατεύματα, μετέδωσε το πρακτορείο ειδήσεων Interfax Ukraine. ""Ο κόσμος (οι Ουκρανοί) θέλουν να τους σκοτώσουν (τους Ρώσους). Όταν υπάρχει αυτού του είδους η στάση, είναι δύσκολο να συζητά κανείς"", μετέδωσε το Interfax επικαλούμενο δήλωσή του σε Πολωνούς δημοσιογράφους. Την ίδια στιγμή οι βομβαρδισμοί και οι πυραυλικές επιθέσεις στο ανατολικό και νότιο τμήμα της Ουκρανίας συνεχίζονται ακατάπαυστα και η Ρωσία φαίνεται να κλιμακώνει τα πλήγματά της στη νότια Ουκρανία, καθώς η Οδησσός και το Μικολάιφ βομβαρδίστηκαν την Πέμπτη, όπως ανακοίνωσαν οι ουκρανικές τοπικές στρατιωτικές αρχές. Η κατάσταση στο εργοστάσιο Αζοφστάλ της Μαριούπολης παραμένει δραματική, με το Κίεβο να προαναγγέλλει επιχείρηση διάσωσης των μαχητών και των αμάχων που εξακολουθούν να βρίσκονται εγκλωβισμένοι, καθώς οι ρωσικές δυνάμεις, όπως έχει καταγγελθεί, δεν τους επιτρέπουν να απομακρυνθούν. Η Ρωσία απορρίπτει τη διεξαγωγή διαπραγματεύσεων για την Αζοφστάλ Η Μόσχα απέρριψε τις εκκλήσεις να διεξαχθούν διαπραγματεύσεις για το άνοιγμα ανθρωπιστικού διαδρόμου ώστε να απομακρυνθούν μαχητές και άμαχοι που βρίσκονται παγιδευμένοι στη χαλυβουργία Αζοφστάλ. «Ο πρόεδρος (σ.σ. της Ρωσίας Βλαντίμιρ Πούτιν) το είπε καθαρά: οι άμαχοι μπορούν να φύγουν, μπορούν να κινηθούν προς όποια κατεύθυνση επιθυμούν· όμως οι στρατιωτικοί πρέπει να βγουν έξω και να καταθέσουν τα όπλα», δήλωσε ο εκπρόσωπος της ρωσικής προεδρίας, ο Ντμίτρι Πεσκόφ, σύμφωνα με το ρωσικό κρατικό πρακτορείο ειδήσεων TASS. Η Ρωσία εγγυάται τις ζωές τους και ότι θα τους προσφερθεί ιατρική περίθαλψη εάν χρειάζονται, αλλά τίποτα περισσότερο, πρόσθεσε. Η Ρωσία δεν προτίθεται να τους επιτρέψει ασφαλή διέλευση και ο κ. Πεσκόφ επέμεινε στο ότι δεν τίθεται θέμα διαπραγματεύσεων για αυτό. ""Εκατοντάδες χιλιάδες κάτοικοι στη Μαριούπολη διατρέχουν θανάσιμο κίνδυνο"" Σύμφωνα με το δημοτικό συμβούλιο της Μαριούπολης, περίπου 100.000 κάτοικοι σε όλη την πόλη διατρέχουν ""θανάσιμο κίνδυνο"", τόσο λόγω των ρωσικών βομβαρδισμών, όσο και των ανθυγιεινών συνθηκών. Το δημοτικό συμβούλιο περιγράφει επίσης ως ""καταστροφική"" την έλλειψη πόσιμου νερού και τροφίμων που αντιμετωπίζει η πόλη. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
86	Ουκρανία: Ανελέητοι βομβαρδισμοί ανατολικά και νότια- Επιχείρηση διάσωσης από το Αζοφστάλ	Στην ανατολική και νότια Ουκρανία έχουν στραφεί οι ρωσικές δυνάμεις, με βομβαρδισμούς και πυραυλικές επιθέσεις. Δραματική παραμένει η κατάσταση στο Αζοφστάλ, με το Κίεβο να προαναγγέλλει επιχείρηση διάσωσης.	                        ΚΟΣΜΟΣ	Βομβαρδισμοί κοντά στο Κίεβο	https://www.news247.gr/img/6346/9613889/390000/w660/660/oukrania.jpg	2022-04-29 18:21	"Συνεχίζονται ακατάπαυστα οι βομβαρδισμοί και οι πυραυλικές επιθέσεις στο ανατολικό και νότιο τμήμα της Ουκρανίας, εκεί που έχουν στραφεί πλέον οι ρωσικές δυνάμεις. Η Ρωσία φαίνεται να κλιμακώνει τα πλήγματά της στη νότια Ουκρανία, καθώς η Οδησσός και το Μικολάιφ βομβαρδίστηκαν την Πέμπτη, όπως ανακοίνωσαν οι ουκρανικές τοπικές στρατιωτικές αρχές. Η κατάσταση στο εργοστάσιο Αζοφστάλ της Μαριούπολης παραμένει δραματική, με το Κίεβο να προαναγγέλλει επιχείρηση διάσωσης των μαχητών και των αμάχων που εξακολουθούν να βρίσκονται εγκλωβισμένοι, καθώς οι ρωσικές δυνάμεις, όπως έχει καταγγελθεί, δεν τους επιτρέπουν να απομακρυνθούν. Πυραυλική επίθεση στο Κίεβο Πυραυλική επίθεση δέχθηκε το Κίεβο την Πέμπτη, με το ρωσικό υπουργείο Άμυνας να ανακοινώνει σήμερα ότι δυνάμεις του έπληξαν με πυραύλους και κατέστρεψαν τις εγκαταστάσεις εταιρείας κατασκευής διαστημικών πυραυλικών συστημάτων στην ουκρανική πρωτεύουσα. Η εν λόγω επίθεση έγινε ενώ βρισκόταν εκεί ο ΓΓ του ΟΗΕ, Αντόνιο Γκουτέρες, με την ομοσπονδιακή κυβέρνηση της Γερμανίας να την καταδικάζει ""με τον πλέον κατηγορηματικό τρόπο"". ""Η συμπεριφορά της ρωσικής πλευράς είναι περιφρονητική προς τον άνθρωπο. Είναι προφανές και μπροστά στα μάτια της διεθνούς κοινότητας ότι ο Πούτιν και το καθεστώς του δεν έχουν κανενός είδους σεβασμό για το διεθνές δίκαιο"", δήλωσε ο αναπληρωτής κυβερνητικός εκπρόσωπος Βόλφγκανγκ Μπούχνερ. ""Σοκαρίστηκα όταν με ενημέρωσαν ότι δύο πύραυλοι χτύπησαν την πόλη όπου βρισκόμουν. Αυτός ο πόλεμος πρέπει να σταματήσει. Πρέπει να βρούμε λύση για να σταματήσει ο πόλεμος"", είπε ο Αντόνιο Γκουτέρες. Επιχείρηση διάσωσης από το Αζοφστάλ προανήγγειλε το Κίεβο Με την ελπίδα να απομακρύνει μαχητές και αμάχους που βρίσκονται στις εγκαταστάσεις του εργοστασίου, η Ουκρανία προανήγγειλε επιχείρηση διάσωσης από το Αζοφστάλ. ""Σήμερα προγραμματίζεται επιχείρηση για να απομακρύνουμε τους αμάχους από το εργοστάσιο"", αναφέρει σε ανακοίνωσή του το γραφείο του Βολοντίμιρ Ζελένσκι, χωρίς να δώσει λεπτομέρειες. Μετά τη συνάντησή του με τον Βολοντίμιρ Ζελένσκι, ο Αντόνιο Γκουτέρες δήλωσε ότι διεξάγονται εντατικές συνομιλίες για να καταστεί δυνατή η εκκένωση της χαλυβουργίας, την οποία σφυροκοπούν οι ρωσικές δυνάμεις που έχουν καταλάβει την Μαριούπολη. Η Ρωσία απορρίπτει τη διεξαγωγή διαπραγματεύσεων για την Αζοφστάλ Η Μόσχα απέρριψε τις εκκλήσεις να διεξαχθούν διαπραγματεύσεις για το άνοιγμα ανθρωπιστικού διαδρόμου ώστε να απομακρυνθούν μαχητές και άμαχοι που βρίσκονται παγιδευμένοι στη χαλυβουργία Αζοφστάλ. «Ο πρόεδρος (σ.σ. της Ρωσίας Βλαντίμιρ Πούτιν) το είπε καθαρά: οι άμαχοι μπορούν να φύγουν, μπορούν να κινηθούν προς όποια κατεύθυνση επιθυμούν· όμως οι στρατιωτικοί πρέπει να βγουν έξω και να καταθέσουν τα όπλα», δήλωσε ο εκπρόσωπος της ρωσικής προεδρίας, ο Ντμίτρι Πεσκόφ, σύμφωνα με το ρωσικό κρατικό πρακτορείο ειδήσεων TASS. Η Ρωσία εγγυάται τις ζωές τους και ότι θα τους προσφερθεί ιατρική περίθαλψη εάν χρειάζονται, αλλά τίποτα περισσότερο, πρόσθεσε. Η Ρωσία δεν προτίθεται να τους επιτρέψει ασφαλή διέλευση και ο κ. Πεσκόφ επέμεινε στο ότι δεν τίθεται θέμα διαπραγματεύσεων για αυτό. ""Εκατοντάδες χιλιάδες κάτοικοι στη Μαριούπολη διατρέχουν θανάσιμο κίνδυνο"" Σύμφωνα με το δημοτικό συμβούλιο της Μαριούπολης, περίπου 100.000 κάτοικοι σε όλη την πόλη διατρέχουν ""θανάσιμο κίνδυνο"", τόσο λόγω των ρωσικών βομβαρδισμών, όσο και των ανθυγιεινών συνθηκών. Το δημοτικό συμβούλιο περιγράφει επίσης ως ""καταστροφική"" την έλλειψη πόσιμου νερού και τροφίμων που αντιμετωπίζει η πόλη. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
87	Ζελένσκι στο Time: Όταν οι Ρώσοι προσπάθησαν δύο φορές να με δολοφονήσουν 	Σε συνέντευξη που παραχώρησε στο περιοδικό Time ο Βολοντίμιρ Ζελένσκι περιγράφει τις πρώτες ημέρες του πολέμου στην Ουκρανία, αλλά και τον τρόπο με τον οποίο οι ρωσικές δυνάμεις προσπάθησαν δύο φορές να εισβάλουν στο προεδρικό γραφείο.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/3572/9613419/589000/w660/660/zelensky.jpg	2022-04-29 12:07	"Τον τρόπο με τον οποίο οι ρωσικές δυνάμεις λίγο έφτασαν να τον συλλάβουν ή και να τον δολοφονήσουν, τις πρώτες πρωινές ώρες της εισβολής τους στην Ουκρανία, περιέγραψε ο Βολοντίμιρ Ζελένσκι. Σε συνέντευξή του στο περιοδικό Time, αφηγήθηκε πώς οι Ρώσοι στρατιώτες έφτασαν πολύ κοντά στο να βρουν εκείνον και την οικογένειά του, στην προσπάθειά τους να καταλάβουν την πρωτεύουσα, την πρώτη ημέρα της εισβολής. Ενώ πολλές από τις αναμνήσεις του από εκείνες τις πρώτες ώρες είναι αποσπασματικές, ο Ζελένσκι είπε ότι το ξημέρωμα της 24ης Φεβρουαρίου ξεχώριζε. Μετά την έναρξη του βομβαρδισμού, αυτός και η σύζυγός του, Olena, πήγαν να πουν στην κόρη τους, 17 ετών, και στον γιο τους, εννέα, να προετοιμαστούν να φύγουν από το σπίτι τους. ""Τους ξυπνήσαμε. Έκανε φασαρία. Γινόντουσαν εκρήξεις εκεί"", είπε ο Ουκρανός πρόεδρος. Ο ουκρανικός στρατός ανέφερε στον Ζελένσκι ότι ρωσικές ομάδες κρούσης είχαν πέσει με αλεξίπτωτο στο Κίεβο για να σκοτώσουν ή να συλλάβουν αυτόν και την οικογένειά του. ""Πριν από εκείνο το βράδυ, είχαμε δει μόνο τέτοια πράγματα στις ταινίες"", είπε στο περιοδικό ο Άντριι Γιέρμακ, ο επικεφαλής του προσωπικού του. Οι πυροβολισμοί ξεκίνησαν γύρω από την κυβερνητική συνοικία καθώς έπεσε η νύχτα την πρώτη μέρα του πολέμου, έγραψε ο Σούστερ. ""Οι φρουροί μέσα στο συγκρότημα έκλεισαν τα φώτα και έφεραν αλεξίσφαιρα γιλέκα και τουφέκια για τον Ζελένσκι και καμιά δεκαριά για τους βοηθούς του"". Ένας από τους λίγους αξιωματούχους που ήξεραν πώς να χρησιμοποιούν τα όπλα ήταν ο Oleksiy Arestovych, βετεράνος της στρατιωτικής υπηρεσίας πληροφοριών της Ουκρανίας. ""Ήταν ένα απόλυτο τρελοκομείο"", είπε ο Αρέστοβιτς στο Time. ""Αυτόματα (όπλα) για όλους"". Τα ρωσικά στρατεύματα έκαναν δύο απόπειρες να εισβάλουν στο συγκρότημα ενώ η οικογένεια του Ζελένσκι ήταν ακόμα μέσα, σύμφωνα με τον Σούστερ. Το επόμενο βράδυ, αφού αρνήθηκε να πάει σε ένα πιο ασφαλές περιβάλλον -συμπεριλαμβανομένης της εκκένωσης από τις δυνάμεις των ΗΠΑ και της Βρετανίας που θα του επέτρεπε να δημιουργήσει μια εξόριστη κυβέρνηση- ο Ζελένσκι βγήκε έξω στην αυλή για να τραβήξει το διάσημο πλέον βίντεο μήνυμα στο τηλέφωνό του. Εκείνη τη στιγμή ο Ζελένσκι είπε ότι συνειδητοποίησε πραγματικά τον ρόλο του στον πόλεμο. ""Καταλαβαίνετε ότι παρακολουθούν. Είσαι σύμβολο. Πρέπει να ενεργήσεις όπως πρέπει να ενεργήσει ο αρχηγός του κράτους"", είπε στο Time. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
88	Ουκρανία: Βομβαρδισμοί σε Οδησσό και Μικολάιφ - Η Ρωσία απέρριψε τις διαπραγματεύσεις για την Αζοφστάλ	Μαίνονται οι ρωσικοί βομβαρδισμοί σε Οδησσό και Μικολάιφ ενώ η Μόσχα απέρριψε τη διεξαγωγή διαπραγματεύσεων για το άνοιγμα ανθρωπιστικού διαδρόμου στην Αζοφστάλ. Δέκα τραυματίες στο Κίεβο κατά την επίσκεψη του Γκουτέρες.	                        ΚΟΣΜΟΣ	Κτίριο βομβαρδίστηκε στο Κίεβο μετά την επίσκεψη του Γκουτέρες	https://www.news247.gr/img/2950/9613079/538000/w660/660/ukraine.jpg	2022-04-29 07:45	Η Οδησσός και η Μικολάιφ βομβαρδίστηκαν από στρατεύματα της Ρωσίας, ανέφεραν χθες οι ουκρανικές τοπικές στρατιωτικές αρχές, καθώς η Μόσχα μοιάζει να κλιμακώνει τα πλήγματά της στη νότια Ουκρανία. Σύμφωνα με τη διοίκηση των δυνάμεων της νότιας Ουκρανίας, η Μικολάιφ «χτυπήθηκε ξανά από πολλούς εκτοξευτήρες πυραύλων Smerch» με αποτέλεσμα σπίτια, καταστήματα και αυτοκίνητα να υποστούν ζημιές. Η διοίκηση, που ενημέρωσε σχετικά μέσω Facebook, δεν έκανε λόγο για απώλειες. Εκρήξεις αναφέρθηκαν επίσης στην Οδησσό, όπου πάντως ο Σερχίι Μπρατσούκ, ο διοικητής των ουκρανικών δυνάμεων στην περιοχή, διαβεβαίωσε ότι η αντιαεροπορική άμυνα ελέγχει την κατάσταση, χωρίς να αναφερθεί σε ζημιές ή θύματα. Η Ρωσία απορρίπτει τη διεξαγωγή διαπραγματεύσεων για την Αζοφστάλ Η Μόσχα απέρριψε τις εκκλήσεις να διεξαχθούν διαπραγματεύσεις για το άνοιγμα ανθρωπιστικού διαδρόμου ώστε να απομακρυνθούν μαχητές και άμαχοι που βρίσκονται παγιδευμένοι στη χαλυβουργία Αζοφστάλ της Μαριούπολης. «Ο πρόεδρος (σ.σ. της Ρωσίας Βλαντίμιρ Πούτιν) το είπε καθαρά: οι άμαχοι μπορούν να φύγουν, μπορούν να κινηθούν προς όποια κατεύθυνση επιθυμούν· όμως οι στρατιωτικοί πρέπει να βγουν έξω και να καταθέσουν τα όπλα», δήλωσε ο εκπρόσωπος της ρωσικής προεδρίας, ο Ντμίτρι Πεσκόφ, σύμφωνα με το ρωσικό κρατικό πρακτορείο ειδήσεων TASS. Η Ρωσία εγγυάται τις ζωές τους και ότι θα τους προσφερθεί ιατρική περίθαλψη εάν χρειάζονται, αλλά τίποτα περισσότερο, πρόσθεσε. Η Ρωσία δεν προτίθεται να τους επιτρέψει ασφαλή διέλευση και ο κ. Πεσκόφ επέμεινε στο ότι δεν τίθεται θέμα διαπραγματεύσεων για αυτό. Δέκα τραυματίες στο Κίεβο κατά την επίσκεψη του Γκουτέρες Το Κίεβο έγινε χθες Πέμπτη στόχος ρωσικών βομβαρδισμών, στη διάρκεια της επίσκεψης του γενικού γραμματέα του ΟΗΕ Αντόνιο Γκουτέρες στην ουκρανική πρωτεύουσα. Τουλάχιστον δέκα άνθρωποι τραυματίστηκαν από τις επιθέσεις αυτές, σύμφωνα με τις ουκρανικές αρχές. Δημοσιογράφοι του Γαλλικού Πρακτορείου Ειδήσεων (AFP) ανέφεραν σημαντικές ζημιές σε ένα κτίριο που είχε τυλιχτεί στις φλόγες, ενώ επί τόπου είχαν σπεύσει σωστικά συνεργεία και αστυνομικοί. «Αυτό λέει πολλά για την αληθινή στάση της Ρωσίας απέναντι στους διεθνείς θεσμούς, για τις προσπάθειες των ρώσων ηγετών να ταπεινώσουν τον ΟΗΕ και όλα όσα πρεσβεύει», δήλωσε ο πρόεδρος της Ουκρανίας Βολοντίμιρ Ζελένσκι, ο οποίος έκανε λόγο για «πέντε πυραύλους» που έπληξαν την πρωτεύουσα «λίγο μετά το τέλος των συζητήσεων» με τον Αντόνιο Γκουτέρες. «Είμαστε ασφαλείς», ανέφερε ένας εκπρόσωπος του ΟΗΕ στους δημοσιογράφους και μιλώντας στο Γαλλικό Πρακτορείο μέσω WhatsApp συμπλήρωσε: «Είναι μια εμπόλεμη ζώνη, αλλά είναι σοκαριστικό που αυτό συνέβη κοντά στο σημείο όπου βρισκόμασταν». Σύμφωνα με τις ουκρανικές αρχές, πυρκαγιά ξέσπασε ύστερα από βομβαρδισμούς σε κτιριακό συγκρότημα 25 ορόφων, του οποίοι οι δύο πρώτοι όροφοι υπέστησαν μεγάλες καταστροφές. Δέκα άνθρωποι τραυματίστηκαν, ενώ τα σωστικά συνεργεία απεγκλώβισαν πέντε ενοίκους, ανέφεραν. Ο δήμαρχος του Κιέβου, Βιτάλι Κλίτσκο, επιβεβαίωσε σε ανάρτησή του στο Telegram δύο επιθέσεις στη συνοικία Σεφτσενκόβσκι της ουκρανικής πρωτεύουσας. Για «αποτρόπαια πράξη βαρβαρότητας» έκανε λόγο ο υπουργός Εξωτερικών της Ουκρανίας Ντμίτρο Κουλέμπα σε ανάρτησή του στο Twitter, στην οποία ανέφερε ότι οι επιθέσεις εξαπολύθηκαν με πυραύλους Κρουζ. «Με αυτή την αποτρόπαια πράξη βαρβαρότητας, η Ρωσία αποδεικνύει ακόμη μια φορά τη στάση της απέναντι στην Ουκρανία, την Ευρώπη και τον κόσμο», υπογράμμισε. Με δηκτικό τρόπο σχολίασε την επίθεση στο Κίεβο ο Μιχαΐλο Ποντολιάκ, σύμβουλος του ουκρανού προέδρου. Όπως έγραψε σε ανάρτησή του στο Twitter, ο γενικός γραμματέας του ΟΗΕ Αντόνιο Γκουτέρες «χθες καθόταν σε ένα μακρύ τραπέζι στο Κρεμλίνο και σήμερα (άκουγε) εκρήξεις πάνω από το κεφάλι του». Μετά τη συνάντηση που είχε με τον πρόεδρο της Ουκρανίας Βολοντίμιρ Ζελένσκι, ο γγ του ΟΗΕ διαβεβαίωσε ότι τα Ηνωμένα Έθνη κάνουν ό,τι μπορούν για να καταστεί δυνατή η εκκένωση του εργοστασίου χάλυβα στη Μαριούπολη, όπου έχουν βρει καταφύγιο στρατιώτες και άμαχοι. Ο Αντόνιο Γκουτέρες επανέλαβε ότι η ρωσική εισβολή συνιστά παραβίαση της εδαφικής ακεραιότητας της Ουκρανίας και της Χάρτας των Ηνωμένων Εθνών. Ο ρωσικός στρατός έπληξε 114 στόχους Το ρωσικό υπουργείο Άμυνας ανακοίνωσε χθες Πέμπτη ότι επλήγησαν τουλάχιστον 114 στρατιωτικοί στόχοι στην Ουκρανία. Η Πολεμική Αεροπορία της Ρωσίας «έπληξε 76 στρατιωτικούς στόχους», είπε ο εκπρόσωπος του ρωσικού υπουργείου Άμυνας Ιγκόρ Κονασένκοφ, σύμφωνα με τον οποίο ανάμεσα στους στόχους ήταν δύο αποθήκες πυρομαχικών, συγκεντρώσεις στρατευμάτων και οχηματοπομπές. Υπολόγισε ότι η ουκρανική πλευρά έχασε τουλάχιστον 320 στρατιώτες. Ρωσικές δυνάμεις εκτόξευσαν πυραύλους εναντίον άλλων 38 στρατιωτικών στόχων, πρόσθεσε, διευκρινίζοντας πως καταστράφηκαν έξι αποθήκες πυρομαχικών και καταρρίφθηκαν αρκετοί ουκρανικοί πύραυλοι Tochka-U. Οι πληροφορίες αυτές δεν μπορούν να επιβεβαιωθούν με ανεξάρτητο τρόπο. Aκολουθήστε το News247.gr στο Google News και μάθετε πρώτοι όλες τις ειδήσεις	news247
89	Ουκρανία: Δέκα τραυματίες από τους ρωσικούς βομβαρδισμούς στο Κίεβο	Πέντε πύραυλοι έπληξαν την πρωτεύουσα του Κιέβου σύμφωνα με τον ουκρανό πρόεδρο Βολοντίμιρ Ζελένσκι. Τουλάχιστον δέκα άνθρωποι τραυματίστηκαν από τις επιθέσεις.	                        ΚΟΣΜΟΣ	Βομβαρδισμοί σε κτίριο κατοικιών	https://www.news247.gr/img/6425/9613012/265000/w660/660/oukrania.jpg	2022-04-29 00:48	Το Κίεβο έγινε χθες Πέμπτη στόχος ρωσικών βομβαρδισμών, στη διάρκεια της επίσκεψης του γενικού γραμματέα του ΟΗΕ Αντόνιο Γκουτέρες στην ουκρανική πρωτεύουσα. Τουλάχιστον δέκα άνθρωποι τραυματίστηκαν από τις επιθέσεις αυτές, σύμφωνα με τις ουκρανικές αρχές. Δημοσιογράφοι του Γαλλικού Πρακτορείου Ειδήσεων (AFP) ανέφεραν σημαντικές ζημιές σε ένα κτίριο που είχε τυλιχτεί στις φλόγες, ενώ επί τόπου είχαν σπεύσει σωστικά συνεργεία και αστυνομικοί. «Αυτό λέει πολλά για την αληθινή στάση της Ρωσίας απέναντι στους διεθνείς θεσμούς, για τις προσπάθειες των ρώσων ηγετών να ταπεινώσουν τον ΟΗΕ και όλα όσα πρεσβεύει», δήλωσε ο πρόεδρος της Ουκρανίας Βολοντίμιρ Ζελένσκι, ο οποίος έκανε λόγο για «πέντε πυραύλους» που έπληξαν την πρωτεύουσα «λίγο μετά το τέλος των συζητήσεων» με τον Αντόνιο Γκουτέρες. «Είμαστε ασφαλείς», ανέφερε ένας εκπρόσωπος του ΟΗΕ στους δημοσιογράφους και μιλώντας στο Γαλλικό Πρακτορείο μέσω WhatsApp συμπλήρωσε: «Είναι μια εμπόλεμη ζώνη, αλλά είναι σοκαριστικό που αυτό συνέβη κοντά στο σημείο όπου βρισκόμασταν». Σύμφωνα με τις ουκρανικές αρχές, πυρκαγιά ξέσπασε ύστερα από βομβαρδισμούς σε κτιριακό συγκρότημα 25 ορόφων, του οποίοι οι δύο πρώτοι όροφοι υπέστησαν μεγάλες καταστροφές. Δέκα άνθρωποι τραυματίστηκαν, ενώ τα σωστικά συνεργεία απεγκλώβισαν πέντε ενοίκους, ανέφεραν. Ο δήμαρχος του Κιέβου, Βιτάλι Κλίτσκο, επιβεβαίωσε σε ανάρτησή του στο Telegram δύο επιθέσεις στη συνοικία Σεφτσενκόβσκι της ουκρανικής πρωτεύουσας. Για «αποτρόπαια πράξη βαρβαρότητας» έκανε λόγο ο υπουργός Εξωτερικών της Ουκρανίας Ντμίτρο Κουλέμπα σε ανάρτησή του στο Twitter, στην οποία ανέφερε ότι οι επιθέσεις εξαπολύθηκαν με πυραύλους Κρουζ. «Με αυτή την αποτρόπαια πράξη βαρβαρότητας, η Ρωσία αποδεικνύει ακόμη μια φορά τη στάση της απέναντι στην Ουκρανία, την Ευρώπη και τον κόσμο», υπογράμμισε. Με δηκτικό τρόπο σχολίασε την επίθεση στο Κίεβο ο Μιχαΐλο Ποντολιάκ, σύμβουλος του ουκρανού προέδρου. Όπως έγραψε σε ανάρτησή του στο Twitter, ο γενικός γραμματέας του ΟΗΕ Αντόνιο Γκουτέρες «χθες καθόταν σε ένα μακρύ τραπέζι στο Κρεμλίνο και σήμερα άκουγε εκρήξεις πάνω από το κεφάλι του». Μετά τη συνάντηση που είχε με τον πρόεδρο της Ουκρανίας Βολοντίμιρ Ζελένσκι, ο γγ του ΟΗΕ διαβεβαίωσε ότι τα Ηνωμένα Έθνη κάνουν ό,τι μπορούν για να καταστεί δυνατή η εκκένωση του εργοστασίου χάλυβα στη Μαριούπολη, όπου έχουν βρει καταφύγιο στρατιώτες και άμαχοι. Ο Αντόνιο Γκουτέρες επανέλαβε ότι η ρωσική εισβολή συνιστά παραβίαση της εδαφικής ακεραιότητας της Ουκρανίας και της Χάρτας των Ηνωμένων Εθνών. Ακολουθήστε το News247.gr στο Google News και μάθετε πρώτοι όλες τις ειδήσεις	news247
90	Ουκρανία: Βομβαρδισμοί και εκρήξεις στο Κίεβο κατά την επίσκεψη Γκουτέρες	Βομβαρδισμοί στην ουκρανική πρωτεύουσα την ημέρα επίσκεψης του γενικού γραμματέα του ΟΗΕ Αντόνιο Γκουτέρες. Συνεχίζονται οι προσπάθειες εκκένωσης του Azovstal στη Μαριούπολη, ισχυρές εκρήξεις στη ρωσική πόλη Μπέλγκοροντ.	                        ΚΟΣΜΟΣ	Ο γενικός γραμματέας του ΟΗΕ Αντόνιο Γκουτέρες	https://www.news247.gr/img/4417/9612868/039000/w660/660/guteres.jpg	2022-04-28 22:39	Το Κίεβο δέχθηκε το βράδυ της Πέμπτης (28/04) βομβαρδισμούς, κατά τη διάρκεια της επίσκεψης του γενικού γραμματέα του ΟΗΕ Αντόνιο Γκουτέρες στην ουκρανική πρωτεύουσα, όπως μεταδίδουν ανταποκριτές του Γαλλικού Πρακτορείου Ειδήσεων (AFP). Οι δημοσιογράφοι του AFP βρέθηκαν σε μια πληγείσα περιοχή και ανέφεραν εκτεταμένες ζημιές σε κτίριο που είχε τυλιχθεί στις φλόγες, ενώ στο σημείο είχαν αναπτυχθεί σωστικά συνεργεία και αστυνομικοί. Ο δήμαρχος του Κιέβου, Βιτάλι Κλίτσκο, επιβεβαίωσε σε ανάρτησή του στο Telegram δύο επιθέσεις σε μια από τις συνοικίες της ουκρανικής πρωτεύουσας. Γκουτέρες σε Ζελένσκι: Ο ΟΗΕ κάνει ό,τι μπορεί για να εκκενωθεί το Azovstal Ο γενικός γραμματέας του ΟΗΕ Αντόνιο Γκουτέρες δήλωσε σήμερα, μετά τις επαφές που είχε στο Κίεβο, ότι τα Ηνωμένα Έθνη κάνουν ό,τι μπορούν για να καταστεί δυνατή η εκκένωση του εργοστασίου χάλυβα στη Μαριούπολη, όπου έχουν βρει καταφύγιο στρατιώτες και άμαχοι. «Στην παρούσα φάση, μπορώ μόνο να σας πω ότι κάνουμε ό,τι μπορούμε προκειμένου να πραγματοποιηθεί (η εκκένωση). Δεν πρόκειται να κάνω οποιοδήποτε σχόλιο που θα μπορούσε να υπονομεύσει αυτήν την πιθανότητα», είπε ο Γκουτέρες μετά τη συνάντηση που είχε με τον πρόεδρο της Ουκρανίας Βολοντίμιρ Ζελένσκι. Από την πλευρά του ο Ζελένσκι δήλωσε: «Θέλω να πιστεύω – όπως και οι συγγενείς όσων έχουν εγκλωβιστεί στο Azovstal (στο εργοστάσιο χάλυβα) – ότι ο γενικός γραμματέας (του ΟΗΕ) κι εμείς θα καταφέρουμε να έχουμε ένα επιτυχημένο αποτέλεσμα». Η Μόσχα υποστηρίζει ότι κατέστρεψε 6 αποθήκες όπλων και καυσίμων Το υπουργείο Άμυνας της Ρωσίας ανακοίνωσε σήμερα ότι οι ένοπλες δυνάμεις εκτόξευσαν πυραύλους και κατέστρεψαν έξι αποθήκες όπλων και καυσίμων στην Ουκρανία. Σύμφωνα με τη Μόσχα, οι ρωσικές ένοπλες δυνάμεις έπληξαν επίσης άλλες 76 ουκρανικές στρατιωτικές εγκαταστάσεις. Δεν υπάρχει προς το παρόν κάποια αντίδραση του Κιέβου στις ρωσικές ανακοινώσεις, οι οποίες δεν είναι δυνατόν να επαληθευτούν από ανεξάρτητες πηγές, σύμφωνα με το ΑΠΕ-ΜΠΕ. Αναφορές για ισχυρές εκρήξεις στο Μπέλγκοροντ της Ρωσίας Δύο ισχυρές εκρήξεις ακούστηκαν σήμερα στη ρωσική πόλη Μπέλγκοροντ, κοντά στα σύνορα με την Ουκρανία, όπως μεταδίδει το πρακτορείο Reuters επικαλούμενο δύο μαρτυρίες. Οι εκρήξεις ακούστηκαν στο νότιο τμήμα της πόλης. Δεν ήταν σαφές από τι προκλήθηκαν και αν υπάρχουν θύματα ή σημαντικές ζημιές. Τις τελευταίες ημέρες η Ρωσία έχει καταγγείλει μια σειρά επιθέσεων από ουκρανικές δυνάμεις σε εδάφη της κοντά στα σύνορα με την Ουκρανία, προειδοποιώντας πως τέτοιες επιθέσεις εγκυμονούν κινδύνους για σημαντική κλιμάκωση της κρίσης. Η Ουκρανία δεν έχει αποδεχθεί ευθέως την ευθύνη, αλλά χαρακτηρίζει τα περιστατικά «ανταπόδοση» και «κάρμα» για τη Ρωσία, εννέα εβδομάδες μετά την έναρξη της εισβολής των ρωσικών στρατευμάτων. Η εκπρόσωπος του ρωσικού υπουργείου Εξωτερικών Μαρία Ζαχάροβα κατηγόρησε νωρίτερα σήμερα τη Δύση ότι προτρέπει ανοικτά το Κίεβο να επιτεθεί στη Ρωσία, προειδοποιώντας την ουκρανική πλευρά να μην «δοκιμάζει την υπομονή μας». ΗΠΑ: Ρωσικές δυνάμεις αποχωρούν από τη Μαριούπολη Οι Ηνωμένες Πολιτείες έχουν δει ενδείξεις ότι ορισμένες ρωσικές δυνάμεις εγκαταλείπουν την ουκρανική πόλη Μαριούπολη και κινούνται βορειοδυτικά, καθώς οι μάχες για την κατάκτηση του λιμανιού συνεχίζονται, δήλωσε σήμερα υψηλόβαθμος αξιωματούχος του αμερικανικού υπουργείου Άμυνας. Ο αξιωματούχος, μιλώντας υπό τον όρο της ανωνυμίας, δήλωσε ότι εκτός από την εκπαίδευση των ουκρανικών δυνάμεων στη χρήση των πυροβόλων Howitzers, συνεχίζεται η εκπαίδευση εκτός Ουκρανίας στη χρήση των κινητών συστημάτων ραντάρ και στα τεθωρακισμένα οχήματα μεταφοράς προσωπικού M113. «Δεν προτίθεμαι να μπω σε λεπτομέρειες σε ποια χώρα ή πού γίνεται αυτή εκπαίδευση», πρόσθεσε ο Αμερικανός αξιωματούχος. Ακολουθήστε το News247.gr στο Google News και μάθετε πρώτοι όλες τις ειδήσεις	news247
91	Ο Βολοντίμιρ Ζελένσκι στο εξώφυλλο του περιοδικού Time	Στο καταφύγιο του Ουκρανού προέδρου στο Κίεβο μπήκε το περιοδικό Time και είδε πώς ο Ζελένσκι και οι σύμβουλοί του βιώνουν τον πόλεμο. 	                        ΚΟΣΜΟΣ	Ο Βολοντίμιρ Ζελένσκι στο εξώφυλλο του Time	https://www.news247.gr/img/834/9612709/726000/w660/660/zelenski.jpg	2022-04-28 19:41	"Στο εξώφυλλο του περιοδικού TIME φιλοξενείται ο πρόεδρος της Ουκρανίας, Βολοντίμιρ Ζελένσκι, σε μια φωτογράφιση που έγινε εν μέσω της ρωσικής εισβολής στο ουκρανικό έδαφος. Δημοσιογράφος του περιοδικού βρέθηκε στον Απρίλιο στο Κίεβο, προκειμένου να διαπιστώσει πώς ο Ζελένσκι και οι σύμβουλοί του βιώνουν τον πόλεμο, αλλά και ποιες είναι οι πολιτικές τους κινήσεις. ""Οι νύχτες είναι πιο δύσκολες, με τον πρόεδρο να ξαπλώνει, ενώ οι σειρήνες από την αεροπορική επιδρομή ηχούν στα αυτιά του και το τηλέφωνο βουίζει δίπλα του"" αναφέρει, μεταξύ άλλων, το περιοδικό. Συνεχίζοντας την περιγραφή ο δημοσιογράφος σημειώνει πως ""η οθόνη του κάνει το πρόσωπό του να μοιάζει με φάντασμα στο σκοτάδι, τα μάτια του σαρώνουν μηνύματα που δεν είχε την ευκαιρία να διαβάσει κατά τη διάρκεια της ημέρας. Κάποια από τη γυναίκα του και τα παιδιά του, αρκετά από τους συμβούλους του, λίγα από τα στρατεύματά του, που περικυκλώθηκαν στα καταφύγιά τους και του ζητούν ξανά και ξανά περισσότερα όπλα για να σπάσουν τη ρωσική πολιορκία"". Σύμφωνα με το δημοσίευμα, ο πρόεδρος της Ουκρανίας μέσα στο καταφύγιό του συνηθίζει να κοιτά την ημερήσια ατζέντα ακόμη κι όταν η μέρα τελειώνει. ""Ξυπνάει κι αναρωτιέται μήπως έχασε κάτι, μήπως ξέχασε κάτι"". Όπως περιέγραψε ο Ζελένσκι στον δημοσιογράφο δεν είναι το άγχος που τον δυσκολεύει να κοιμηθεί. «Με ενοχλεί η συνείδησή μου» λέει, καθώς οι βόμβες εξακολουθούν να πέφτουν σε περιοχές της Ουκρανία. «Οι άμαχοι εξακολουθούν να είναι εγκλωβισμένοι σε υπόγεια ή κάτω από ερείπια. Οι Ρώσοι εξακολουθούν να διαπράττουν εγκλήματα πολέμου, βιασμούς και βασανιστήρια. Οι βόμβες τους ισοπεδώνουν ολόκληρες πόλεις». «Μέσα σε όλα αυτά, ο Ζελένσκι, ο κωμικός που έγινε πρόεδρος, πρέπει να κρατήσει τους πολίτες αφοσιωμένους και να πείσει τους ξένους ηγέτες ότι η χώρα του χρειάζεται τη βοήθειά τους αυτή τη στιγμή, με οποιοδήποτε κόστος». Ακολουθήστε το News247.gr στο Google News και μάθετε πρώτοι όλες τις ειδήσεις"	news247
92	Ουκρανία: Πάνω από 1.100 πτώματα αμάχων στο Κίεβο από την αρχή του πολέμου - Απειλεί η Ρωσία	Περί τα 1.150 πτώματα αμάχων έχουν βρεθεί στην περιφέρεια του Κιέβου από τότε που ξεκίνησε ο πόλεμος. Η Ρωσία προειδοποιεί πως η παράδοση όπλων στην Ουκρανία απειλεί την ασφάλεια της Ευρώπης.	                        ΚΟΣΜΟΣ	Ρωσικοί βομβαρδισμοί στο Χάρκοβο	https://www.news247.gr/img/2610/9612370/454000/w660/660/oukrania1.jpg	2022-04-28 14:37	"Τα πτώματα 1.150 αμάχων έχουν ανακαλυφθεί στην περιφέρεια του Κιέβου από την έναρξη της ρωσικής εισβολής στην Ουκρανία και το 50%-70% από αυτά φέρουν τραύματα από σφαίρες που έχουν προκληθεί από μικρά όπλα, ανακοίνωσε σήμερα, Πέμπτη (28/04), η αστυνομία του Κιέβου. Ο επικεφαλής της περιφερειακής αστυνομίας του Κιέβου, ο Αντρί Νεμπίτοφ, λέει σε βίντεό του που αναρτήθηκε στο Twitter ότι τα περισσότερα πτώματα βρέθηκαν στην πόλη Μπούτσα, όπου εκατοντάδες σοροί αμάχων έχουν ανακαλυφθεί μετά την απόσυρση των ρωσικών δυνάμεων. Η Ουκρανία υποστηρίζει ότι οι άμαχοι που βρέθηκαν νεκροί στην Μπούτσα σκοτώθηκαν από τις ρωσικές δυνάμεις κατά την διάρκεια της κατάληψης της περιοχής από αυτές. Το Reuters δεν έχει μπορέσει να επαληθεύσει τον αριθμό των πτωμάτων που βρέθηκαν στην Μπούτσα ή τις συνθήκες θανάτου τους. Η Ρωσία αρνείται ότι στοχοποιεί αμάχους από τις 24 Φεβρουαρίου που εισέβαλε στην Ουκρανία. Εχει χαρακτηρίσει ""τερατώδη πλαστογραφία"" που έχει στόχο να δυσφημίσει τον ρωσικό στρατό τους ισχυρισμούς ότι οι ρωσικές δυνάμεις εκτέλεσαν αμάχους στην Μπούτσα κατά την κατάληψη της πόλης. Το Reuters έχει ζητήσει από το ρωσικό υπουργείο Αμυνας να σχολιάσει την τελευταία ανακοίνωση της αστυνομίας του Κιέβου. ""Μέχρι σήμερα, έχουμε βρει, εξετάσει και παραδώσει στις ιατροδικαστικές αρχές 1.150 πτώματα αμάχων"", λέει ο Νεμπίτοφ στο βίντεο, στο οποίο φαίνεται να στέκεται στα χαλάσματα κτιρίων κατεστραμμένων από τις σφοδρές μάχες στην περιφέρεια του Κιέβου. ""Θέλω να τονίσω ότι πρόκειται για αμάχους, όχι στρατιώτες"", επισημαίνει. Το βίντεο αυτό αναρτήθηκε την ημέρα που ο γενικός γραμματέας των Ηνωμένων Εθνών, ο Αντόνιο Γκουτέρες, θα πραγματοποιούσε συνομιλίες στο Κίεβο με τον ουκρανό πρόεδρο Βολοντίμιρ Ζελένσκι. Η ουκρανική τηλεόραση μετέδωσε πλάνα με τον Γκουτέρες να επισκέπτεται την πόλη Μποροντιάνκα, όπου ο Ζελένσκι έχει χαρακτηρίσει την κατάσταση ""σημαντικά πιο φοβερή"" σε σχέση με την κατάσταση στη γειτονική Μπούτσα. Ζαχάροβα: ""Δεν έχουμε λάβει απάντηση από την Ουκρανία για τις προτάσεις μας"" Η Ρωσία δεν έχει λάβει ακόμη μια απάντηση από την Ουκρανία σχετικά με τις τελευταίες προτάσεις της για μια πιθανή ειρηνευτική συμφωνία, δήλωσε σήμερα η εκπρόσωπος του ρωσικού υπουργείου Εξωτερικών Μαρία Ζαχάροβα. ""Μέχρι σήμερα το πρωί, την ώρα που προετοιμαζόμουν για την ενημέρωση, η ρωσική πλευρά δεν είχε λάβει κάποια απάντηση"", είπε η Ζαχάροβα. Μόσχα: Κατηγορεί τον ΟΑΣΕ ότι παραδίδει πληροφορίες στη Δύση Η Ρωσία κατηγόρησε σήμερα τον Οργανισμό για την Ασφάλεια και τη Συνεργασία στην Ευρώπη (ΟΑΣΕ) ότι παραδίδει πληροφορίες για τις θέσεις των ρωσικών και των φιλορωσικών δυνάμεων στις δυτικές και στις ουκρανικές υπηρεσίες πληροφοριών. Την κατηγορία αυτή διατύπωσε η εκπρόσωπος του ρωσικού υπουργείου Εξωτερικών Μαρία Ζαχάροβα στη διάρκεια ενημέρωσης των δημοσιογράφων χωρίς ωστόσο να την υποστηρίξει με αποδεικτικά στοιχεία. Οπως είπε η Ζαχάροβα, οι ερευνητές από την αυτοανακηρυχθείσα Λαϊκή Δημοκρατία του Ντονέτσκ, την οποία υποστηρίζει η Ρωσία, θα προσκομίσουν επιπλέον αποδεικτικά στοιχεία. Ο ΟΑΣΕ διαθέτει μια ομάδα παρατηρητών στην ανατολική Ουκρανία, όπου οι υποστηριζόμενοι από την Μόσχα αυτονομιστές μάχονται κατά του ουκρανικού στρατού από το 2014. Μόσχα: Απόπειρα να παρασυρθεί η Υπερδνειστερία στην ευρύτερη σύγκρουση Τα πρόσφατα περιστατικά στην αυτόκλητη φιλορωσική Δημοκρατία της Υπερδνειστερίας, στην Μολδαβία, είναι μια απόπειρα να παρασυρθεί η περιοχή αυτή στην ευρύτερη σύγκρουση στην Ουκρανία εκτιμά η Ρωσία, σύμφωνα με την εκπρόσωπο του ρωσικού υπουργείου Εξωτερικών Μαρία Ζαχάροβα. Η ένταση στην Υπερδνειστερία, η οποία συνορεύει με την Ουκρανία, κλιμακώνεται έπειτα από τις καταγγελίες των τοπικών αρχών ότι η περιοχή έχει δεχτεί επιθέσεις. Λέγοντας ότι η Δύση καλεί ανοιχτά το Κίεβο να επιτεθεί στη Ρωσία, η Ζαχάροβα κάλεσε την Δύση να λάβει σοβαρά υπόψη της την ανακοίνωση του ρωσικού υπουργείου Αμυνας ότι πλήγματα επί ρωσικού εδάφους θα οδηγήσουν σε αντίποινα από την Μόσχα. Η Ρωσία ανέφερε χθες μια σειρά εκρήξεων στα νότια της χώρας και μια φωτιά σε αποθήκη με πυρομαχικά κοντά στη ρωσική πόλη Μπέλγκοροντ, επιθέσεις που κορυφαίος Ουκρανός αξιωματούχος χαρακτήρισε ως ανταπόδοση και «κάρμα» για την εισβολή της Μόσχας. ΟΗΕ: Προετοιμάζει μια προσπάθεια εκκένωσης της Μαριούπολης Η συντονίστρια του ΟΗΕ στην Ουκρανία ανακοίνωσε σήμερα ότι αναχωρεί για το νότιο τμήμα της χώρας προκειμένου να προετοιμάσει μια προσπάθεια απομάκρυνσης ανθρώπων από την πόλη Μαριούπολη, που ελέγχεται σχεδόν εξ ολοκλήρου από τις ρωσικές δυνάμεις. ""Πηγαίνω στη Ζαπορίζια για να προετοιμάσω, ευελπιστώ, την απομάκρυνση από τη Μαριούπολη"", ένα στρατηγικό λιμάνι που βομβαρδίστηκε και πολιορκήθηκε από τους Ρώσους στη νοτιοανατολική Ουκρανία, ανέφερε η Οσνάτ Λουμπράνι στο Twitter. Ρωσία: Η παράδοση όπλων στην Ουκρανία απειλεί την ασφάλεια της Ευρώπης Η παράδοση όπλων στην Ουκρανία ""απειλεί την ασφάλεια"" της Ευρώπης, εκτίμησε σήμερα το Κρεμλίνο μετά τη νέα έκκληση της Βρετανίδας υπουργού Εξωτερικών Λιζ Τρας να δοθούν περισσότερα βαρέα όπλα και αεροπλάνα στο Κίεβο. ""Η τάση αυτή να πλημμυρίσει η Ουκρανία με όπλα, κυρίως βαρέα όπλα, αυτή είναι μια ενέργεια που απειλεί την ασφάλεια της ηπείρου και προκαλεί αστάθεια"", εκτίμησε ο εκπρόσωπος του Κρεμλίνου Ντμίτρι Πεσκόφ. Η Βρετανίδα υπουργός ζήτησε χθες Τετάρτη να αυξηθούν οι παραδόσεις βαρέων όπλων και αεροπλάνων στην Ουκρανία, μετά την εισβολή της Ρωσίας στη χώρα. ""Βαρέα όπλα, τεθωρακισμένα, αεροπλάνα – ψάξτε καλά στα αποθέματά σας, επιταχύνετε την παραγωγή. Πρέπει να τα κάνουμε όλα αυτά"", επεσήμανε η Τρας. Ωστόσο η Βρετανίδα υπουργός διευκρίνισε ότι ""αν και δεν υπάρχουν σχέδια η Βρετανία να στείλει όπλα όπως αεροπλάνα, σίγουρα επιθυμούμε να εργαστούμε με άλλες χώρες για να διασφαλίσουμε ότι η Ουκρανία διαθέτει τον εξοπλισμό που χρειάζεται"". ""Αν ο Πούτιν πετύχει, αυτό θα προκαλέσει ανείπωτη επιπλέον δυστυχία σε όλη την Ευρώπη και θα έχει φρικτές επιπτώσεις σε όλο τον κόσμο. Δεν θα νιώσουμε ποτέ ξανά ασφαλείς"", επεσήμανε η Τρας. Σε ό,τι αφορά τις οικονομικές κυρώσεις εναντίον της Ρωσίας, η Τρας εκτίμησε ότι ""πρέπει να πάμε πιο μακριά"". ""Ο Πούτιν δεν θα πρέπει να βρει πουθενά να χρηματοδοτήσει τον φρικτό του πόλεμο. Αυτό σημαίνει να σταματήσουν μια και καλή όλες οι εισαγωγές φυσικού αερίου και πετρελαίου"", υπογράμμισε η Βρετανίδα υπουργός Εξωτερικών. Βρετανία: ""Θα ήταν νόμιμο η Ουκρανία να επιτεθεί σε ρωσικές υλικοτεχνικές υποδομές"" Ο Βρετανός υπουργός Άμυνας Μπεν Γουάλας δήλωσε σήμερα πως θα ήταν νόμιμο οι ουκρανικές δυνάμεις να στοχεύσουν ρωσικές υλικοτεχνικές υποδομές για να καταστρέψουν τον εφοδιασμό τους σε τρόφιμα, καύσιμα και πυρομαχικά, αλλά πως δεν είναι πιθανό να χρησιμοποιήσουν βρετανικά όπλα για να το κάνουν. Η Μόσχα έχει κατηγορήσει το Λονδίνο ότι προκαλεί την Ουκρανία να χτυπήσει στόχους στη Ρωσία, λέγοντας ότι θα υπάρξει μια άμεση ""αναλογική απάντηση"" αν συνεχίσει. ""Αν η Ουκρανία επέλεγε πράγματι να στοχεύσει υλικοτεχνικές υποδομές του ρωσικού στρατού, αυτό θα ήταν νόμιμο βάσει του διεθνούς δικαίου"", δήλωσε ο Γουάλας στην τηλεόραση του BBC. ""Οπωσδήποτε η Βρετανία βοηθά και βρίσκει πυροβολικό για την Ουκρανία, το οποίο χρησιμοποιεί κυρίως μέσα στην Ουκρανία εναντίον των ρωσικών δυνάμεων"", είπε. Είπε ωστόσο πως δεν είναι πιθανό η Βρετανία να στείλει στην Ουκρανία όπλα που μπορούν να χρησιμοποιηθούν για μεγαλύτερου βεληνεκούς επιθέσεις. Ο Βρετανός υπουργός Άμυνας είπε πως δεν είναι σαφές αν οι επιθέσεις που έχουν σημειωθεί στη Ρωσία τις τελευταίες εβδομάδες προέρχονταν από την ουκρανική πλευρά. Πρόσθεσε πως η Ουκρανία δεν έχει βρετανικά όπλα που θα μπορούσαν να το κάνουν αυτό. Ο Γουάλας αρνήθηκε επίσης πως το ΝΑΤΟ έχει εμπλακεί σε έναν πόλεμο διά αντιπροσώπων με τη Ρωσία, αλλά είπε πως η Δύση θα παράσχει όλο και μεγαλύτερη υποστήριξη στην Ουκρανία αν συνεχιστούν οι ρωσικές επιθέσεις. ""Μερικές φορές αυτή θα περιλαμβάνει αεροπλάνα και άρματα μάχης"", δήλωσε στο Times Radio. Είπε πως περιμένει ότι ο Ρώσος πρόεδρος Βλαντίμιρ Πούτιν θα επιμείνει με την Ουκρανία, σαν ""καρκίνωμα"", αλλά είπε πως ο Ρώσος πρόεδρος φαίνεται επίσης να θέλει να πάει πιο πέρα. ""Μπορείτε να δείτε στις τρέχουσες δηλώσεις του πως είναι, σχεδόν σε απόγνωση, προσπαθώντας να το διευρύνει αυτό είτε με απειλές είτε πράγματι με ενδεχόμενες προβοκάτσιες ή επιθέσεις"", είπε. Ο Μπεν Γουάλας υποστήριξε επίσης, μιλώντας στο BBC, πως ο Ρώσος πρόεδρος ""προετοιμάζει το έδαφος"" για μια σημαντική ανακοίνωση για την ""ημέρα της νίκης"" στον Β' Παγκόσμιο Πόλεμο που γιορτάζεται στις 9 Μαΐου. ""Θα πρέπει να παραδεχθεί, αν θέλει να κινητοποιήσει περισσότερο τον ρωσικό λαό"" ότι ""είναι σε πόλεμο"", καθώς ο Βλαντίμιρ Πούτιν χρησιμοποιεί τον όρο ""ειδική στρατιωτική επιχείρηση"" για να μιλήσει για την εισβολή. ""Δεν μπορεί να το παραδεχθεί και να πει 'έκανα λάθος'. Θα πρέπει να (το) παραδεχθεί προσπαθώντας να ρίξει την ευθύνη σε όλους τους άλλους"", κυρίως στο ΝΑΤΟ, εκτίμησε ο Γουάλας. Ο Βρετανός υπουργός Άμυνας δήλωσε επίσης πως οι στόχοι του Λονδίνου στην Ουκρανία δεν έχουν αλλάξει, μετριάζοντας τις δηλώσεις που είχε κάνει χθες η υπουργός Άμυνας Λιζ Τρας, σύμφωνα με την οποία ""όλη η Ουκρανία"" πρέπει να απελευθερωθεί, δηλ. της Κριμαίας περιλαμβανομένης. Ο Γουάλας είπε πως οι δηλώσεις της Τρας εγγράφονται στο πλαίσιο της θέσης της Δύσης αφότου η Ρωσία προσάρτησε την Κριμαία το 2014. ""Λέμε συνεχώς πως η Ρωσία πρέπει να εγκαταλείψει το κυρίαρχο έδαφος της Ουκρανίας, άρα αυτό δεν έχει αλλάξει"", δήλωσε στο Sky News. Απαντώντας σε ερώτηση αν η Βρετανία θα υποστήριζε στρατιωτικά την Ουκρανία σε μια επίθεση για την ανάκτηση της χερσονήσου, υπογράμμισε πως ""ο δρόμος είναι ακόμη μακρύς"" προτού ουκρανικά στρατεύματα εισέλθουν στην Κριμαία. ""Υποστηρίζουμε την εδαφική ακεραιότητα της Ουκρανίας. Αυτή περιλαμβάνει ασφαλώς την Κριμαία"", συνέχισε ο υπουργός Άμυνας, αλλά ""πριν απ΄όλα, ας διώξουμε τη Ρωσία από εκεί όπου βρίσκεται τώρα στο σχέδιο εισβολής της"". Ενώπιον διπλωματών και επιχειρηματιών χθες βράδυ, η επικεφαλής της βρετανικής διπλωματίας Λιζ Τρας είπε πως η Βρετανία ""θα πολλαπλασιάσει"" την υποστήριξή της στην Ουκρανία. ""Θα συνεχίσουμε να πηγαίνουμε πιο μακριά και πιο γρήγορα για να σπρώξουμε τη Ρωσία έξω από όλη την Ουκρανία"", δήλωσε, καλώντας τους Δυτικούς να αυξήσουν τη στρατιωτική παραγωγή αρμάτων μάχης και αεροπλάνων, για να βοηθήσουν το Κίεβο. Ο Μπεν Γουάλας επανέλαβε πως βρετανικά άρματα μάχης και αεροπλάνα δεν θα πήγαιναν απευθείας στην Ουκρανία, αλλά θα αντικαθιστούσαν υλικό της σοβιετικής εποχής που έστειλαν χώρες όπως η Πολωνία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
93	Σύμβουλος Ζελένσκι: Δεν υπάρχει συμφωνία για συνάντηση με τον Πούτιν	Ο σύμβουλος του ουκρανού προέδρου, Μιχαΐλο Ποντολιάκ διαψεύδει την επίτευξη συμφωνίας για συνάντηση μεταξύ Πούτιν και Ζελένσκι. 	                        ΚΟΣΜΟΣ	Ο Βλαντίμιρ Πούτιν	https://www.news247.gr/img/7070/9611701/353000/w660/660/putin.jpg	2022-04-27 23:43	Δεν έχει επιτευχθεί συμφωνία για συνάντηση του προέδρου της Ουκρανίας Βολοντίμιρ Ζελένσκι με τον ρώσο ομόλογό του Βλαντίμιρ Πούτιν, όπως μετέδωσε το πρακτορείο Interfax επικαλούμενο τον σύμβουλο της ουκρανικής προεδρίας Μιχαΐλο Ποντολιάκ. «Ο χρόνος της συνάντησης μεταξύ των προέδρων των δύο χωρών και το πλαίσιο αυτής της συνάντησης δεν έχουν αποφασιστεί ακόμη», φέρεται να δήλωσε ο Ποντολιάκ, ο οποίος είναι μέλος της ουκρανικής αντιπροσωπείας στις ειρηνευτικές συνομιλίες με τη Ρωσία. Ο Ποντολιάκ ανέφερε ότι συνεχίζονται οι διαβουλεύσεις σε επίπεδο ομάδων εργασίας. Νωρίτερα σήμερα, ο υπουργός Άμυνας της Τουρκίας Χουλουσί Ακάρ είχε δηλώσει ότι η Άγκυρα ελπίζει πως Ζελένσκι και Πούτιν θα συναντηθούν μέσα στις επόμενες ημέρες. Ακολουθήστε το News247.gr στο Google News και μάθετε πρώτοι όλες τις ειδήσεις	news247
94	"Ουκρανία: Η εφιαλτική πρόβλεψη για τον πόλεμο - Εκρήξεις σε τρεις επαρχίες, ""έπεσε"" η Χερσώνα"	"Για ""πολύ ευρύτερους στόχους"" του ρωσικού στρατού κάνει λόγο ο Ζελένσκι. Την πρόβλεψη ότι ο πόλεμος μπορεί να συνεχιστεί όλη τη χρονιά, έκανε ο σύμβουλος της ουκρανικής προεδρίας. Η Μόσχα έκλεισε τη στρόφιγγα φυσικού αερίου σε Πολωνία και Βουλγαρία."	                        ΚΟΣΜΟΣ	Ρωσικά τανκ στην Ουκρανία	https://www.news247.gr/img/8045/9610658/965000/w660/660/tank.jpg	2022-04-27 07:39	"Δύο μήνες μετά τη ρωσική εισβολή στην Ουκρανία, με τις μάχες να μαίνονται, ο σύμβουλος της ουκρανικής προεδρίας Ολεξίι Αρεστόβιτς δήλωσε ότι ο πόλεμος ίσως συνεχιστεί όλη τη χρονιά. Ωστόσο, ταυτόχρονα είπε πως τα όπλα που παρέλαβαν πρόσφατα οι ουκρανικές δυνάμεις θα έχουν ""σοβαρό αντίκτυπο"" στην πορεία του πολέμου από τα τέλη Μαΐου ή τις αρχές Ιουνίου. Ο πόλεμος πιθανόν θα διαρκέσει αρκετούς μήνες ακόμη, πρόσθεσε. ""Πρέπει να προετοιμαστούμε για μακρά σύρραξη"". Ακόμη κι αν σταματήσουν οι μάχες στο Ντονμπάς που βρίσκονται σε εξέλιξη, αυτό δεν θα σημάνει το τέλος του πολέμου, πρόσθεσε ο κ. Αρεστόβιτς. Η Ρωσία διατείνεται πως κυρίευσε όλη την περιφέρεια της Χερσώνας Ο ρωσικός στρατός υποστήριξε χθες Τρίτη πως κατέγραψε εδαφικά κέρδη στην ανατολική και στη νότια Ουκρανία, ιδίως καταλαμβάνοντας την περιφέρεια της Χερσώνας. ""Ο ρωσικός στρατός πήρε τον έλεγχο ολόκληρης της περιφέρειας της Χερσώνας, τμημάτων των περιφερειών του Χαρκόβου, της Ζαπορίζιας και του Μικολάιφ, καθώς και μεγάλων τμημάτων των (σ.σ. αυτοανακηρυγμένων) Λαϊκών Δημοκρατιών του Ντονέτσκ και του Λουγκάνσκ"", δήλωσε ο υποστράτηγος Μιχαήλ Μιζίντσεφ. Η ομαλότητα αποκαθίσταται στις περιοχές που καταλήφθηκαν, επιδιορθώνονται υποδομές και άρχισε σπορά, σύμφωνα με τον ίδιο Ρώσο ανώτερο αξιωματικό. Τον ισχυρισμό της Μόσχας για την Χερσώνα όμως διέψευσε ο διοικητής των ουκρανικών δυνάμεων στην περιοχή: κατ’ αυτόν, γραμμές άμυνας συνεχίζουν να βρίσκονται μέσα στην περιφέρεια και οι Ρώσοι δεν έχουν καταφέρει να τις διασπάσουν. Είναι αδύνατο οι ισχυρισμοί των αντιμαχόμενων πλευρών να επαληθευτούν με ανεξάρτητο τρόπο. Εκρήξεις σε τρεις ρωσικές επαρχίες στα σύνορα με την Ουκρανία Σειρές ισχυρών εκρήξεων ακούστηκαν τις πρώτες πρωινές ώρες σε τρεις επαρχίες της Ρωσίας που γειτονεύουν με την Ουκρανία, ανακοίνωσαν οι τοπικές αρχές, με αποθήκη πυρομαχικών κοντά στη ρωσική πόλη Μπιέλγκοροντ να παίρνει φωτιά. Σύμφωνα με αξιωματούχο της επαρχίας Μπιέλγκοροντ, τον Βιάτσεσλαβ Γκλάντκοφ, η πυρκαγιά στον χώρο αποθήκευσης πυρομαχικών στο χωριό Στάραγια Νελίντοφκα κατασβέστηκε και δεν τραυματίστηκε κανείς άμαχος. Νωρίτερα αυτόν τον μήνα, οι τοπικές αρχές κατηγόρησαν ουκρανικές δυνάμεις ότι επιτέθηκαν σε χώρο αποθήκευσης καυσίμων με ελικόπτερα και άνοιξαν πυρ εναντίον διαφόρων χωριών. Η περιφέρεια Μπιέλγκοροντ γειτονεύει με τις περιφέρειες Λουγκάνσκ, Σούμι και Χάρκοβο της Ουκρανίας, όπου μαίνονται σφοδρές μάχες αφότου η Ρωσία εισέβαλε στην Ουκρανία την 24η Φεβρουαρίου. Ο Ρομάν Σταρόβοιτ, αξιωματούχος στην επαρχία Κουρσκ, η οποία επίσης γειτονεύει με την Ουκρανία, δήλωσε ότι ακούστηκαν εκρήξεις στην ομώνυμη πρωτεύουσά της, που πιθανόν οφείλονταν στην ενεργοποίηση συστημάτων αντιαεροπορικής άμυνας. Στη Βορονέζ, πρωτεύουσα επαρχίας που γειτονεύει με την Ουκρανία, το πρακτορείο ειδήσεων TASS μετέδωσε ότι ακούστηκαν δύο εκρήξεις και ότι διενεργείται έρευνα. Τέλος το ρωσικό φυσικό αέριο από σήμερα σε Πολωνία και Βουλγαρία Ο ρωσικός ενεργειακός κολοσσός Gazprom αναστέλλει από σήμερα Τετάρτη (27/04) τις παραδόσεις φυσικού αερίου στη Βουλγαρία και στην Πολωνία, όπως ανακοίνωσαν το βράδυ της Τρίτης τα αρμόδια υπουργεία των δύο χωρών, υπογραμμίζοντας πως έχουν προετοιμαστεί για αυτό. ""Στις 26 Απριλίου 2022, η Gazprom ενημέρωσε την PGNiG για την πρόθεσή της να αναστείλει πλήρως τις παραδόσεις στο πλαίσιο της σύμβασης (για τον αγωγό) Yamal (...) στις 27 Απριλίου"", ανέφερε η πολωνική κρατική εταιρεία σε δελτίο Τύπου. Ο ενεργειακός εφοδιασμός της Πολωνίας είναι ασφαλής, διαβεβαίωσε η υπουργός Κλίματος και Περιβάλλοντος Άννα Μόσκβα, υπογραμμίζοντας πως ""δεν θα υπάρξει έλλειψη φυσικού αερίου στα πολωνικά σπίτια. Από την πρώτη ημέρα του πολέμου, έχουμε δηλώσει ότι είμαστε έτοιμοι για πλήρη ανεξαρτησία από τις ρωσικές πρώτες ύλες"". Οι ροές από άλλες πηγές θα αντικαταστήσουν τις προμήθειες της Gazprom, τόνισε από την πλευρά του ο αρμόδιος υπουργός για την Ενεργειακή Ασφάλεια της Πολωνίας Πιοτρ Ναΐμσκι, συμπληρώνοντας πως ούτως ή άλλως η σύμβαση για τον αγωγό Yamal επρόκειτο να λήξει τον Δεκέμβριο. Λίγες ώρες αργότερα το υπουργείο Ενέργειας της Βουλγαρίας ανακοίνωσε ότι η Gazprom ενημέρωσε τη βουλγαρική κρατική εταιρεία διανομής φυσικού αερίου Bulgargaz για την αναστολή των παραδόσεων φυσικού αερίου από σήμερα Τετάρτη. Το βουλγαρικό υπουργείο αναφέρει έχει λάβει μέτρα για την εξεύρεση εναλλακτικών λύσεων σε ό,τι αφορά τις προμήθειες φυσικού αερίου και τη διαχείριση της κατάστασης. Υπογραμμίζει ότι στην παρούσα φάση δεν απαιτούνται περιορισμοί στην κατανάλωση φυσικού αερίου στη Βουλγαρία, η οποία καλύπτει πάνω από το 90% των αναγκών της με τις εισαγωγές από την Gazprom. Ο Βλαντίμιρ Πούτιν έχει απαιτήσει από χώρες τις οποίες χαρακτηρίζει ""μη φιλικές"" να συμφωνήσουν στην εφαρμογή ενός σχεδίου βάσει του οποίου θα πρέπει να ανοίξουν λογαριασμούς στην Gazprombank για τις πληρωμές του ρωσικού φυσικού αερίου, με την τελευταία να αναλαμβάνει τη μετατροπή του συναλλάγματος σε ρούβλια. Ο Ρώσος πρόεδρος είχε απειλήσει να κλείσει την «κάνουλα» του φυσικού αερίου σε περίπτωση που οι αξιώσεις του δεν ικανοποιούνταν πλήρως. ""Η νέα διαδικασία πληρωμής σε δύο στάδια, που προτείνει η Ρωσία, δεν είναι σύμφωνη με την υφιστάμενη σύμβαση μέχρι το τέλος του τρέχοντος έτους και εγκυμονεί σημαντικούς κινδύνους για τη Βουλγαρία, συμπεριλαμβανομένης της πραγματοποίησης πληρωμών χωρίς να λαμβάνει καμία προμήθεια φυσικού αερίου από τη ρωσική πλευρά"", ανέφερε το υπουργείο Ενέργειας της Βουλγαρίας. Ζελένσκι: Η Ρωσία έχει πολύ ευρύτερους στόχους Ο Βολοντίμιρ Ζελένσκι δήλωσε χθες Τρίτη ότι οι στόχοι της Ρωσίας πάνε πολύ παραπέρα από τον πόλεμο που εξαπέλυσε εναντίον της Ουκρανίας. ""Σε τελευταία ανάλυση στόχος της ηγεσίας της Ρωσίας δεν είναι απλώς να καταλάβει την επικράτεια της Ουκρανίας, αλλά να διαμελίσει ολόκληρη την κεντρική και ανατολική Ευρώπη και να καταφέρει πλήγμα στη δημοκρατία σε όλο τον κόσμο"", υποστήριξε ο κ. Ζελένσκι κατά τη διάρκεια μαγνητοσκοπημένου διαγγέλματός του που μεταφορτώθηκε στην πλατφόρμα Telegram. Στον ""ελεύθερο κόσμο"" πρακτικά οι πάντες αντιλαμβάνονται πως η εισβολή στην Ουκρανία δεν είναι παρά η αρχή, υποστήριξε ο κ. Ζελένσκι. Οι συνεχιζόμενες ρωσικές επιθέσεις, στην Οδησσό (νότια), στο Ντονμπάς (ανατολικά), το μόνο που θα φέρουν στη Ρωσία είναι ""κι άλλες απώλειες"", απείλησε εξάλλου ο ουκρανός πρόεδρος. Θα φέρουν επίσης νέες κυρώσεις της ΕΕ και περισσότερους περιορισμούς στο εμπόριο, προεξόφλησε. Η πλειονότητα των Ρώσων θα πληρώσει για την επιθετική πολιτική της κυβέρνησης καθώς θα καταδικαστεί στη φτώχεια, υποστήριξε ακόμη ο κ. Ζελένσκι. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
95	Ουκρανία: Συνεχίζονται οι μάχες - Η Μόσχα κατηγορεί το Κίεβο ότι βομβάρδισε ρωσικά χωριά	Η Ρωσία κατηγορεί την Ουκρανία ότι βομβάρδισε χωριά στο έδαφός της, ενώ χθες ρωσικά πλήγματα εναντίον σιδηροδρομικών εγκαταστάσεων είχαν ως αποτέλεσμα νεκρούς και τραυματίες. Πόσες είναι οι στρατιωτικές απώλειες της Μόσχας.	                        ΚΟΣΜΟΣ	Κατεστραμμένες πολυκατοικίες στην Ουκρανία	https://www.news247.gr/img/3945/9609353/732000/w660/660/oukrania.jpg	2022-04-26 07:51	"Πολλά κτίρια, ανάμεσά τους ορισμένα που είναι ακατοίκητα, υπέστησαν ζημιές στο χωριό Γκολόβτσινο της επαρχίας Μπιέλγκοροντ στη Ρωσία κατά τη διάρκεια βομβαρδισμού του στρατού της Ουκρανίας, που πάντως δεν προκάλεσε θύματα μεταξύ των αμάχων, ανακοίνωσε σήμερα ο Βιάτσεσλαβ Γκλάντκοφ, τοπικός αξιωματούχος, μέσω της πλατφόρμας Telegram, χωρίς να δώσει αποδείξεις για αυτό. Λίγες ώρες νωρίτερα, ο κ. Γκλάντκοφ ανακοίνωσε πως δύο άμαχοι τραυματίστηκαν σε ουκρανικό βομβαρδισμό άλλου χωριού, του Ζουράβλιεφκα. Δεν διευκρίνισε αν τα πλήγματα έγιναν από πυροβόλα, ολμοβόλα, πυραύλους, ή από αέρος. «Το χωριό έγινε στόχος πυρών (…) Είναι ήδη σαφές ότι υπάρχουν τραυματίες πολίτες. Προς το παρόν, είναι δύο: ένας άνδρας που τραυματίστηκε στο χέρι και μια γυναίκα, με τραύμα στον λαιμό», ανέφερε ο Βιατσεσλάβ Γκλάντκοφ σε ανάρτησή του στο Telegram. «Ασθενοφόρα έχουν ήδη πάει επί τόπου. Υπάρχουν σπίτια που καταστράφηκαν εν μέρει», πρόσθεσε ο Γκλάντκοφ. Ο κ. Γκλάντκοφ είχε ήδη ανακοινώσει βομβαρδισμό του Γκολόβτσινο τη 19η Απριλίου δίνοντας απολογισμό τρεις τραυματίες και εκτεταμένες υλικές ζημιές. Η Ρωσία έχει κατηγορήσει πολλές φορές τις ουκρανικές δυνάμεις ότι πλήττουν στόχους στο ρωσικό έδαφος, κυρίως δύο χωριά στην περιοχή του Μπέλγκοροντ και άλλο ένα στην περιοχή του Μπριάνσκ, στα μέσα Απριλίου. Το πρακτορείο ειδήσεων Ρόιτερς δεν ήταν σε θέση να επαληθεύσει τις πληροφορίες που έδωσε ο ρώσος αξιωματούχος με ανεξάρτητο τρόπο. Ζελένσκι: ""Η Ρωσία δεν θα πετύχει τίποτα στον πόλεμό της"" Ο Ουκρανός πρόεδρος Βολοντίμιρ Ζελένσκι υποσχέθηκε ότι η Ρωσία δεν θα πετύχει στον πόλεμό της εναντίον της χώρας του. Σε διάστημα δύο μηνών από τότε που ξεκίνησε την εισβολή της η Ρωσία οι δυνάμεις της έχουν χρησιμοποιήσει περισσότερες από 1.100 ρουκέτες και αμέτρητες βόμβες εναντίον της Ουκρανίας, επεσήμανε ο Ζελένσκι σε βίντεο που ανήρτησε αργά χθες Δευτέρα το βράδυ. «Αλλά δεν έχουν πετύχει τίποτα. Και δεν θα πετύχουν τίποτα», υπογράμμισε. Οι ρωσικές μονάδες έχουν συναντήσει «ψίχουλα» υποστήριξης στην ανατολική Ουκρανία, παρά τις προσδοκίες τους, πρόσθεσε ο Ουκρανός πρόεδρος. Στη Χερσώνα, τη Κάχοβκα, τη Μελιτόπολη, τη Ενερχοντάρ και άλλες πόλεις που έχουν καταληφθεί από τα ρωσικά στρατεύματα οι κάτοικοι δεν υπέκυψαν στις ρωσικές ένοπλες δυνάμεις, σημείωσε ο Ζελένσκι. Η Ρωσία προσπαθεί να περικυκλώσει ουκρανικές θέσεις στο Ντονμπάς Η Ρωσία προσπαθεί να περικυκλώσει οχυρές θέσεις των ουκρανικών ένοπλων δυνάμεων στο ανατολικό τμήμα της χώρας, ανέφερε το βρετανικό υπουργείο Άμυνας στη σημερινή πρωινή ενημέρωσή του για την πορεία του πολέμου στην Ουκρανία. Υπάρχουν πληροφορίες ότι η πόλη Κρεμίμνα έπεσε στα χέρια των ρωσικών στρατευμάτων και ότι δίνονται σφοδρές μάχες στην πόλη Ιζιούμ, καθώς προσπαθούν να προελάσουν προς τη Σλοβιάνσκ και προς την Κραματόρσκ. «Οι ουκρανικές δυνάμεις προετοιμάζουν άμυνες στη Ζαπορίζια την ενδεχόμενη ρωσική επίθεση από τον νότο», κατά την ίδια πηγή. Το πρακτορείο ειδήσεων Ρόιτερς σημειώνει πως δεν είναι σε θέση να επιβεβαιώσει τις πληροφορίες αυτές με ανεξάρτητο τρόπο. Βρετανία: Εκτιμά πως η Ρωσία έχει χάσει 15.000 άνδρες ως τώρα Η βρετανική κυβέρνηση υπολογίζει ότι οι απώλειες της Ρωσίας είναι περίπου 15.000 στρατιωτικοί αφότου οι δυνάμεις της εισέβαλαν στην Ουκρανία την 24η Φεβρουαρίου, δήλωσε χθες Δευτέρα ο Μπεν Ουάλας, ο υπουργός Άμυνας της κυβέρνησης των Τόρις, που εκφράστηκε ενώπιον της Βουλής των Κοινοτήτων. Σύμφωνα με πηγές που επικαλέστηκε ο βρετανός υπουργός Άμυνας, έχουν καταστραφεί ή πέσει στα χέρια των ουκρανικών δυνάμεων πάνω από 2.000 τεθωρακισμένα οχήματα, ανάμεσά τους τουλάχιστον 530 άρματα μάχης. Πάντα κατά τον Μπεν Ουάλας, η Ρωσία έχει χάσει επίσης πάνω από 60 μαχητικά αεροσκάφη και ελικόπτερα. Κατά την άποψη του υπουργού της κυβέρνησης του Μπόρις Τζόνσον, η Ρωσία δεν έχει επιτύχει σχεδόν κανέναν από τους στόχους που το Λονδίνο θεωρεί ότι είχε θέσει το Κρεμλίνο στην Ουκρανία. Ακόμη, ανέφερε πως από τα 120 ρωσικά τάγματα που είχαν αναπτυχθεί ενόψει της εισβολής, που κατ’ αυτόν αναλογούν στο 65% του ρωσικού πεζικού, το 25% δεν είναι πλέον ετοιμοπόλεμο. Η κυβέρνηση στο Κίεβο δίνει ακόμη πιο υψηλούς αριθμούς ρωσικών απωλειών, υποστηρίζει ότι έχουν σκοτωθεί 22.000 ρώσοι στρατιωτικοί, ότι έχουν καταρριφθεί 181 μαχητικά αεροσκάφη και 154 ελικόπτερα και έχουν καταστραφεί 884 άρματα μάχης και 2.258 άλλα τεθωρακισμένα. Είναι αδύνατον οι ισχυρισμοί αυτοί να επαληθευτούν με ανεξάρτητο τρόπο. Ο Λευκός Οίκος δεν αποκλείει νέες κυρώσεις στη Ρωσία Οι Ηνωμένες Πολιτείες είναι πιθανό να επιβάλουν και νέες οικονομικές κυρώσεις στη Ρωσία με αφορμή την εισβολή στην Ουκρανία, δήλωσε η εκπρόσωπος του Λευκού Οίκου Τζεν Ψάκι. Η εκπρόσωπος σημείωσε ότι κανείς δεν μπαίνει στο απυρόβλητο των αμερικανικών κυρώσεων. Αρνήθηκε όμως να σχολιάσει συγκεκριμένα ένα δημοσίευμα της εφημερίδας Wall Street Journal σύμφωνα με το οποίο στη φερόμενη μητέρα τριών παιδιών του Ρώσου προέδρου μέχρι στιγμής δεν έχουν επιβληθεί κυρώσεις για να μην εκνευριστεί ο Βλαντίμιρ Πούτιν. Ρωσικοί βομβαρδισμοί σε σιδηροδρομικές εγκαταστάσεις Στο μεταξύ, χθες, τουλάχιστον 5 άνθρωποι σκοτώθηκαν και 18 τραυματίστηκαν σε ρωσικά πλήγματα εναντίον σιδηροδρομικών εγκαταστάσεων στην περιοχή Βινίτσια, στην κεντροδυτική Ουκρανία, έγινε γνωστό από την τοπική εισαγγελία. «Από τους βομβαρδισμούς του εχθρού, πέντε άνθρωποι σκοτώθηκαν και 18 τραυματίστηκαν», αναφέρεται σε ένα δελτίο τύπου, όπου διευκρινίζεται πως πύραυλοι στοχοθέτησαν το πρωί «υποδομές μεταφορών», κοντά στις μικρές πόλεις Ζμέρινκα και Κοζιάτιν. «Ο εχθρός επιχειρεί να πλήξει κρίσιμης σημασίας υποδομές», έγραψε ο περιφερειακός κυβερνήτης σε ένα βίντεο που ανήρτησε στο Telegram. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
96	Μπλίνκεν μετά τη συνάντηση με Ζελένσκι: Η Ρωσία έχει ήδη αποτύχει	Η Ουκρανία μπορεί να κερδίσει τον πόλεμο «αν έχει καλό εξοπλισμό», δήλωσε ο Αμερικανός υπουργός Άμυνας Όστιν, έπειτα από επίσκεψη που πραγματοποίησε χθες Κυριακή στο Κίεβο μαζί με τον ΥΠΕΞ των ΗΠΑ, Άντονι Μπλίνκεν.	                        ΚΟΣΜΟΣ	Λόιντ Όστιν, Βολοντίμιρ Ζελένσκι και Άντονι Μπλίνκεν	https://www.news247.gr/img/8370/9608899/776000/w660/660/ukraine.jpg	2022-04-25 13:33	"Η Ουκρανία μπορεί να κερδίσει τον πόλεμο με τη Ρωσία αν διαθέτει καλό εξοπλισμό, δήλωσε σήμερα ο Αμερικανός υπουργός Άμυνας Λόιντ Όστιν, έπειτα από επίσκεψη που πραγματοποίησε χθες Κυριακή στο Κίεβο μαζί με τον υπουργό Εξωτερικών Άντονι Μπλίνκεν. ""Το πρώτο πράγμα για να κερδίσει κανείς είναι να πιστεύει ότι μπορεί να το πράξει. Και εκείνοι (σ.σ. οι Ουκρανοί) είναι βέβαιοι ότι μπορούν να κερδίσουν"", επεσήμανε ο Όστιν μιλώντας σε μερικούς δημοσιογράφους. ""Μπορούν να κερδίσουν αν έχουν καλό εξοπλισμό, καλή υποστήριξη"", πρόσθεσε μετά τη χθεσινή του επίσκεψη στο Κίεβο στη διάρκεια της οποίας ο ίδιος και ο Μπλίνκεν συναντήθηκαν με τον Ουκρανό πρόεδρο Βολοντίμιρ Ζελένσκι. ""Στο επίκεντρο της συνάντησης ήταν οι συνομιλίες για τα πράγματα που θα μας βοηθήσουν να κερδίσουμε την τρέχουσα μάχη και επίσης να χτίσουμε για το αύριο"", εξήγησε ο Αμερικανός υπουργός, χαρακτηρίζοντας τη συνάντηση ""εποικοδομητική"". Σύμφωνα με τον Όστιν, ο Ζελένσκι είναι ευγνώμων για όσα κάνουν οι ΗΠΑ για να βοηθήσουν τη χώρα του, ενώ πρόσθεσε ότι η φύση των μαχών έχει αλλάξει και για τον λόγο αυτό η Ουκρανία έχει ανάγκη από όπλα μεγάλου βεληνεκούς, ενώ το Κίεβο επεσήμανε ότι χρειάζεται άρματα μάχης. Σε ό,τι αφορά τα όπλα που προσφέρουν οι ΗΠΑ στην Ουκρανία, ο Αμερικανός υπουργός Άμυνας σχολίασε ότι η Ουάσινγκτον είναι δύσκολο να παρακολουθεί τι συμβαίνει με αυτά καθώς δεν υπάρχουν αμερικανικές δυνάμεις επί του πεδίου, όμως τόνισε ότι ζήτησε από τους Ουκρανούς να παρακολουθούν όσο καλύτερα γίνεται πού πάνε αυτά τα όπλα. ""Θέλουμε να δούμε τη Ρωσία αποδυναμωμένη σε τέτοιο βαθμό ώστε να μην μπορεί να κάνει αντίστοιχα πράγματα όπως η εισβολή στην Ουκρανία"", υπογράμμισε ο Όστιν. ""Έχει ήδη χάσει πολλές από τις στρατιωτικές της ικανότητες και πολλά στρατεύματα για να είμαστε ειλικρινείς και δεν επιθυμούμε να καταφέρει να αποκαταστήσει γρήγορα αυτές τις ικανότητές της"", σημείωσε. Από την πλευρά του ο Άντονι Μπλίνκεν εκτίμησε ότι ""η Ρωσία δεν έχει πετύχει τους στρατιωτικούς της στόχους, η Ρωσία έχει ήδη αποτύχει και η Ουκρανία έχει ήδη πετύχει"". ""Είδαμε ανθρώπους στους δρόμους του Κιέβου, απόδειξη ότι η μάχη για το Κίεβο έχει κερδιθεί"", υπογράμμισε ο ίδιος, σχολιάζοντας ωστόσο ότι ""αυτό έρχεται σε μεγάλη αντίθεση με τα όσα συμβαίνουν σε άλλες περιοχές της Ουκρανίας, στα νότια και τα αντολικά, όπου η ρωσική βιαιότητα είναι απλώς φρικτή"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
97	"Ζελένσκι για νίκη Μακρόν: ""Συγχαρητήρια σε έναν αληθινό φίλο της Ουκρανίας"""	Ο Ουκρανός πρόεδρος συνεχάρη τον Γάλλο ομόλογό του για την νίκη του στις εκλογές ενώ εξέφρασε ευγνωμοσύνη για την υποστήριξή του από την έναρξη της ρωσικής εισβολής.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/2491/9608750/602000/w660/660/zelenskyy.jpg	2022-04-25 08:48	Ο Ουκρανός πρόεδρος Βολοντίμιρ Ζελένσκι συνεχάρη σήμερα τον Γάλλο ομόλογό του Εμανουέλ Μακρόν για την επανεκλογή του. «Συγχαρητήρια στον Εμανουέλ Μακρόν, αληθινό φίλο της Ουκρανίας, για την επανεκλογή του!», ανέφερε ο κ. Ζελένσκι μέσω Twitter. «Του εύχομαι νέες επιτυχίες για το καλό του (γαλλικού) λαού. Εκτιμώ την υποστήριξή του και είμαι πεπεισμένος ότι μαζί θα προχωρήσουμε προς νέες κοινές νίκες. Προς μια ισχυρή και ενωμένη Ευρώπη!», πρόσθεσε. Οι κ.κ. Μακρόν και Ζελένσκι έχουν συνομιλήσει επανειλημμένα μετά την έναρξη της ρωσικής εισβολής στην Ουκρανία την 24η Φεβρουαρίου. Η Γαλλία έχει εφοδιάσει τον στρατό της Ουκρανίας με όπλα αξίας τουλάχιστον 100 εκατομμυρίων ευρώ, ιδίως με αντιαρματικούς πυραύλους Milan και πυροβόλα Caesar. Ακολουθήστε το News247.gr στο Google News και μάθετε πρώτοι όλες τις ειδήσεις	news247
98	Επικοινώνησε με Ερντογάν ο Ζελένσκι - Στο επίκεντρο η ασφάλεια των αμάχων στη Μαριούπολη	Οι διαπραγματεύσεις μεταξύ Ρωσίας-Ουκρανίας και η απομάκρυνση τραυματιών και αμάχων από τη Μαριούπολη στο επίκεντρο της τηλεφωνικής επικοινωνίας Ερντογάν- Ζελένσκι. Εγγυήσεις ασφαλείας ζητά το Κίεβο. 	                        ΚΟΣΜΟΣ	Βολοντίμιρ Ζελένσκι - Ρετζέπ Ταγίπ Ερντογάν	https://www.news247.gr/img/7185/9608285/751000/w660/660/zelenski-erdogan.jpg	2022-04-24 16:38	Η Τουρκία είναι έτοιμη να παράσχει κάθε δυνατή βοήθεια κατά τη διάρκεια της διαπραγματευτικής διαδικασίας μεταξύ της Ουκρανίας και της Ρωσίας, δήλωσε ο πρόεδρος της χώρας Ρετζέπ Ταγίπ Ερντογάν στον Ουκρανό ηγέτη Βολοντίμιρ Ζελένσκι, κατά τη διάρκεια μιας τηλεφωνικής επικοινωνίας, έγινε σήμερα γνωστό από την τουρκική προεδρία. Ο Ερντογάν είπε ότι η απομάκρυνση των τραυματιών και αμάχων από τη Μαριούπολη πρέπει να διασφαλιστεί, προσθέτοντας πως η Τουρκία βλέπει καταρχήν θετικά το θέμα της εγγυήτριας χώρας. Η Ουκρανία επιδιώκει να της δοθούν εγγυήσεις ασφαλείας από διάφορες χώρες κατά τη διάρκεια των συνομιλιών. Από την πλευρά του, ο πρόεδρος της Ουκρανίας Βολοντίμιρ Ζελένσκι δήλωσε σήμερα ότι συνομίλησε με τον Τούρκο ομόλογό του Ρετζέπ Ταγίπ Ερντογάν, ενόψει των συνομιλιών του Τούρκου προέδρου με τον Ρώσο πρόεδρο Βλαντίμιρ Πούτιν. Ο Ζελένσκι είπε πως εκείνος και ο Ερντογάν συζήτησαν την ανάγκη άμεσης εκκένωσης των αμάχων από τη Μαριούπολη, μεταξύ άλλων από το εργοστάσιο Αζοφστάλ και την ανταλλαγή των Ουκρανών στρατιωτών που έχουν οχυρωθεί στο εργοστάσιο. Ακολουθήστε το News247.gr στο Google News και μάθετε πρώτοι όλες τις ειδήσεις	news247
99	Ουκρανία: Ανάσταση στη σκιά του πολέμου - Συγκλονιστικές εικόνες	Σήμερα, Κυριακή του Πάσχα, σηματοδοτούνται ακριβώς δύο μήνες από την ρωσική εισβολή στην Ουκρανία, και οι Ουκρανοί πολίτες στρέφονται στην πίστη, αναζητώντας παρηγοριά.	                        ΚΟΣΜΟΣ	Πόλεμος στην Ουκρανία	https://www.news247.gr/img/5849/9608247/765000/w660/660/ukraine2.jpg	2022-04-24 14:57	"Μαίνονται οι ρωσικές επιθέσεις, ακόμη και σήμερα ανήμερα του Πάσχα, ενώ οι Ουκρανοί σπεύδουν σε εκκλησίες για να γιορτάσουν την Ανάσταση του Θεανθρώπου, με το μήνυμα της αγάπης και της ειρήνης να είναι πιο επίκαιρο από ποτέ. Αυτή την Κυριακή σηματοδοτούνται, επίσης, ακριβώς δύο μήνες από τότε που η χώρα οδηγήθηκε σε αυτόν τον καταστροφικό πόλεμο, μετά την εισβολή των ρωσικών δυνάμεων στις 24 Φεβρουαρίου. Καθώς οι μάχες κλιμακώνονται στον Νότο και στα ανατολικά, πολλοί πολίτες στην Ουκρανία διαλέγουν την πίστη αναζητώντας παρηγοριά, ενώ άλλοι επιλέγουν να ταξιδέψουν στο σπίτι από τη γειτονική Πολωνία για να είναι ανάμεσα στα αγαπημένα τους πρόσωπα για τις εορταστικές εκδηλώσεις του Πάσχα. ""Δεν ήμουν ποτέ τόσο ευτυχισμένη στη ζωή μου. Όταν τελικά είδα ξανά τον σύζυγό μου, την πρώτη μου νύχτα εδώ, ένιωθα ότι αυτό ήταν ένα όνειρο"", λέει η Anna-Mariia Nykyforchyn, 25 ετών, στο CNN από το Lviv. Έγκυος εννέα μηνών, όταν ξέσπασε ο πόλεμος, η Nykyforchyn ήταν ένα από τα περισσότερα από πέντε εκατομμύρια άτομα που αναγκάστηκαν να φύγουν. Επέστρεψε πριν από δύο μέρες με το μωρό της στην αγκαλιά. ""Για μένα, ήταν εξαιρετικά σημαντικό να επιστρέψω στο σπίτι πριν από το Πάσχα"", λέει, προτού μοιραστεί τη χαρά της για την προοπτική να γνωρίσουν οι παππούδες του ζευγαριού τη νέα προσθήκη στην οικογένεια. ""Ήθελα πολύ να είμαστε μαζί. Μας δίνει ελπίδα ότι όλα θα πάνε καλά."" Μήνυμα Ζελένκσι για Πάσχα: Καμία ""κακία"" δεν θα καταστρέψει την Ουκρανία Ο Ουκρανός πρόεδρος Βολοντίμιρ Ζελένσκι δεσμεύθηκε σήμερα στο μήνυμά του για το Πάσχα ότι καμία «κακία» δεν θα καταστρέψει τη χώρα του και προσευχήθηκε ο Θεός να φέρει πίσω την ευτυχία στα παιδιά και παρηγοριά στις μητέρες που θρηνούν. Μπροστά από τον καθεδρικό ναό της Αγίας Σοφίας στο Κίεβο, μια εκκλησία ηλικίας 1.000 ετών, ο Ζελένσκι επεσήμανε σε μαγνητοσκοπημένο μήνυμά του προς τον ουκρανικό λαό ότι η χώρα θα ξεπεράσει το σκοτάδι που έχει φέρει ο πόλεμος. «Σήμερα εξακολουθούμε να πιστεύουμε στη νέα νίκη της Ουκρανίας και είμαστε όλοι πεπεισμένοι ότι δεν θα μας καταστρέψει καμία ορδή ή κακία», τόνισε ο Ζελένσκι φορώντας το χαρακτηριστικό χακί μπλουζάκι. «Θα ξεπεράσουμε τους σκοτεινούς καιρούς και σήμερα εγώ - όπως και οι περισσότεροι από εμάς - δεν φορώ φωτεινά χρώματα, αλλά πολεμάμε για μια φωτεινή ιδέα», πρόσθεσε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
100	"Μήνυμα Ζελένκσι για Πάσχα: Καμία ""κακία"" δεν θα καταστρέψει την Ουκρανία"	Μπροστά από τον καθεδρικό ναό της Αγίας Σοφίας στο Κίεβο, ο Ζελένσκι επεσήμανε σε μαγνητοσκοπημένο μήνυμά του προς τον ουκρανικό λαό ότι η χώρα θα ξεπεράσει το σκοτάδι που έχει φέρει ο πόλεμος.	                        ΚΟΣΜΟΣ	O Volodymyr Zelensky	https://www.news247.gr/img/5785/9608103/854000/w660/660/zelensky.jpg	2022-04-24 11:44	"Ο Ουκρανός πρόεδρος Βολοντίμιρ Ζελένσκι δεσμεύθηκε σήμερα στο μήνυμά του για το Πάσχα ότι καμία «κακία» δεν θα καταστρέψει τη χώρα του και προσευχήθηκε ο Θεός να φέρει πίσω την ευτυχία στα παιδιά και παρηγοριά στις μητέρες που θρηνούν. Μπροστά από τον καθεδρικό ναό της Αγίας Σοφίας στο Κίεβο, μια εκκλησία ηλικίας 1.000 ετών, ο Ζελένσκι επεσήμανε σε μαγνητοσκοπημένο μήνυμά του προς τον ουκρανικό λαό ότι η χώρα θα ξεπεράσει το σκοτάδι που έχει φέρει ο πόλεμος. «Σήμερα εξακολουθούμε να πιστεύουμε στη νέα νίκη της Ουκρανίας και είμαστε όλοι πεπεισμένοι ότι δεν θα μας καταστρέψει καμία ορδή ή κακία», τόνισε ο Ζελένσκι φορώντας το χαρακτηριστικό χακί μπλουζάκι. «Θα ξεπεράσουμε τους σκοτεινούς καιρούς και σήμερα εγώ - όπως και οι περισσότεροι από εμάς - δεν φορώ φωτεινά χρώματα, αλλά πολεμάμε για μια φωτεινή ιδέα», πρόσθεσε. Σήμερα, Κυριακή του Πάσχα, συμπληρώνονται δύο μήνες από την εισβολή της Ρωσίας στην Ουκρανία. Στο παρελθόν οι εκκλησίες της χώρας ήταν γεμάτες στη διάρκεια της βραδινής λειτουργίας της Ανάστασης και στη συνέχεια το πρωί της Κυριακής του Πάσχα. Όμως φέτος οι αρχές έχουν ζητήσει να μην συγκεντρωθούν πολλοί πιστοί στις εκκλησίες καθώς υπάρχει φόβος ότι θα αποτελέσουν στόχος των ρωσικών βομβαρδισμών. Σύμφωνα με τον Σερχίι Γκαϊντάι, τον κυβερνήτη της επαρχίας Λουχάνσκ, επτά εκκλησίες στην περιοχή έχουν καταστραφεί στη διάρκεια του πολέμου. Εξάλλου τουλάχιστον 213 παιδιά έχουν σκοτωθεί μέχρι στιγμής. «Δώσε σε κάθε αγόρι και σε κάθε κορίτσι μια χαρούμενη παιδική ηλικία, νεότητα και γηρατειά ώστε τουλάχιστον να σβήσουν οι αναμνήσεις της φρικτής παιδικής τους ηλικίας στη διάρκεια του πολέμου», προσευχήθηκε ο Ζελένσκι. «Φρόντισε τις μητέρες μας, δώσε υπομονή σε αυτές που περιμένουν έναν γιο ή μια κόρη να επιστρέψουν από τον πόλεμο», πρόσθεσε. «Δώσε υπομονή σε αυτούς που, δυστυχώς, δεν θα δουν τα παιδιά τους να επιστρέφουν από το μέτωπο». «Μην ξεχνάς τη Μαριούπολη και τους ηρωικούς της υπερασπιστές. Μπορεί να καταστραφούν οι τοίχοι, αλλά δεν μπορούν να καταστραφούν τα θεμέλια πάνω στα οποία βασίζεται το πνεύμα των μαχητών μας, το πνεύμα όλης της χώρας», κατέληξε. Ο Ποντολιάκ ζητά μια ""πραγματική, πασχαλινή εκεχειρία"" στη Μαριούπολη Ο Μιχαΐλο Ποντολιάκ, ο Ουκρανός διαπραγματευτής και σύμβουλος της ουκρανικής προεδρίας, δήλωσε σήμερα ότι οι ρωσικές δυνάμεις βομβαρδίζουν συνεχώς τη Μαριούπολη και κάλεσε τη Μόσχα να συμφωνήσει σε μια ""πραγματική, πασχαλινή εκεχειρία"" στην πόλη. ""Η Ρωσία επιτίθεται συνεχώς στο εργοστάσιο Azovstal της Μαριούπολης. Το σημείο όπου βρίσκονται οι πολίτες και ο στρατός μας βομβαρδίζεται από αέρος και από το πυροβολικό"", επεσήμανε ο Ποντολιάκ στο Twitter. Ο ίδιος κάλεσε τη Ρωσία ""να αναλογιστεί τα απομεινάρια της φήμης της"" και ζήτησε ""μια πραγματική, πασχαλινή εκεχειρία στη Μαριούπολη"", αλλά και την άμεση δημιουργία ανθρωπιστικού διαδρόμου για την απομάκρυνση των αμάχων και έναν ειδικό γύρο συνομιλιών ώστε να διευκολυνθεί η ανταλλαγή αιχμάλωτων στρατιωτικών και πολιτών. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
101	Πόλεμος στην Ουκρανία: Μαίνονται οι βομβαρδισμοί σε Λουγκάνσκ και Οδησσό - Αυξάνονται οι νεκροί	Μαίνονται οι ρωσικοί βομβαρδισμοί με αμάχους να πέφτουν νεκροί στην περιοχή του Λουγκάνσκ αλλά και στην Οδησσό. Εξαναγκαστικές στρατολογήσεις στα κατεχόμενα εδάφη καταγγέλλει το Κίεβο.	                        ΚΟΣΜΟΣ	Ρωσικά στρατεύματα στη Μαριούπολη (φωτογραφία αρχείου)	https://www.news247.gr/img/4886/9607902/347000/w660/660/ukraine.jpg	2022-04-24 07:52	Έξι άνθρωποι σκοτώθηκαν το Σάββατο σε ρωσικά πλήγματα κοντά στο χωριό Γκουιρσκέ, στην περιοχή του Λουγκάνσκ, στην ανατολική Ουκρανία, ανακοίνωσε η περιφερειακή κυβέρνηση. «Κατά τη διάρκεια της ημέρας, η κοινότητα του Γκουιρσκέ βρέθηκε στο στόχαστρο σφοδρών ρωσικών βομβαρδισμών», έγραψε ο Σεργκίι Γκαϊντάι στο Telegram. «Έξι κάτοικοι της κοινότητας έχασαν τη ζωή τους», συμπλήρωσε. Τουλάχιστον 8 νεκροί στην Οδησσό Τουλάχιστον 8 άνθρωποι σκοτώθηκαν και τουλάχιστον άλλοι 18 τραυματίστηκαν σε ρωσικούς βομβαρδισμούς ακόμα στην Οδησσό, στη νότια Ουκρανία, σύμφωνα με έναν νέο απολογισμό που ανακοίνωσε ο πρόεδρος της χώρας Βολοντίμιρ Ζελένσκι. «Οκτώ άνθρωποι σκοτώθηκαν και 18 ή 20 τραυματίστηκαν», είπε ο Ζελένσκι, κατά τη διάρκεια μιας συνέντευξης τύπου στο Κίεβο. Ένας προηγούμενος απολογισμός, τον οποίο έδωσε στη δημοσιότητα η υπηρεσία διαχείρισης εκτάκτων καταστάσεων της Ουκρανίας, έκανε λόγο για 6 νεκρούς, μεταξύ αυτών ένα βρέφος και αρκετούς τραυματίες. Δύο παιδιά σκοτώθηκαν από βομβαρδισμούς στο Ντονέτσκ Δύο παιδιά σκοτώθηκαν σήμερα από τους βομβαρδισμούς των ρωσικών δυνάμεων, όπως ανακοίνωσε ο κυβερνήτης της επαρχίας Ντονέτσκ στην ανατολική Ουκρανία, ενώ κάλεσε τους πολίτες να απομακρυνθούν από τις περιοχές που βρίσκονται κοντά στα σημεία όπου μαίνονται μάχες. Ο Πάβλο Κιριλένκο ανέφερε στο Telegram ότι τα παιδιά, ηλικίας 5 και 14 ετών, σκοτώθηκαν στο Οχερετίνσκ όταν καταστράφηκε το κτίριο στο οποίο ζούσαν. Σύμφωνα με τον Ζελένσκι, «επτά πύραυλοι έπληξαν την Οδησσό» σήμερα, εκ των οποίων ένας που «έπληξε μια πολυκατοικία» και «δύο που καταστράφηκαν» από το ουκρανικό σύστημα αντιαεροπορικής άμυνας. Η πολεμική αεροπορία της Ουκρανίας ανέφερε σε ανάρτησή της στο Facebook ότι οι ρωσικές δυνάμεις εκτόξευσαν σειρά πυραύλων με βομβαρδιστικά Tu-95 πάνω από τη θάλασσα της Κασπίας. Δύο πύραυλοι έπληξαν μια στρατιωτική εγκατάσταση και άλλοι δύο πολυκατοικίες, σύμφωνα με την πολεμική αεροπορία. Άλλοι δύο καταστράφηκαν επίσης από το σύστημα αντιαεροπορικής άμυνας, σύμφωνα πάντα με την ίδια πηγή. «Ο μόνος στόχος των ρωσικών πληγμάτων με πυραύλους εναντίον της Οδησσού, είναι ο τρόμος», κατήγγειλε σε μήνυμά του στο Twitter ο επικεφαλής της ουκρανικής διπλωματίας Ντμίτρο Κουλέμπα, απευθύνοντας έκκληση να υψωθεί «ένα τείχος μεταξύ του πολιτισμού και των βαρβάρων που επιτίθενται σε ειρηνικές πόλεις με πυραύλους». Εξαναγκαστικές στρατολογήσεις αμάχων στα κατεχόμενα εδάφη καταγγέλλει το Κίεβο Το γενικό επιτελείο της Ουκρανίας κατηγόρησε τον ρωσικό στρατό ότι στρατολογεί εξαναγκαστικά άμαχους στα κατεχόμενα εδάφη στο ανατολικό τμήμα της χώρας. Πέρα από τους νέους οι οποίοι στρατολογούνται παρά τη θέλησή τους, επιτάσσονται γιατροί στη Χερσώνα, στη Ζαπορίζια και στο Χάρκοβο, σύμφωνα με ανάρτηση των ουκρανών στρατηγών στον ιστότοπο κοινωνικής δικτύωσης Facebook. Υγειονομικοί αναγκάστηκαν, υπό την απειλή ότι θα εκτελούνταν σε διαφορετική περίπτωση, να προσφέρουν φροντίδες σε τραυματισμένους Ρώσους στρατιωτικούς στο μέτωπο στις περιοχές Βοφτσάνκ και Χάρκοβο. Οι ισχυρισμοί του ουκρανικού επιτελείου είναι αδύνατο να επαληθευτούν με ανεξάρτητο τρόπο. Το Κίεβο και το υπουργείο Άμυνας της Βρετανίας τονίζουν ότι η στρατολόγηση Ουκρανών πολιτών στον ρωσικό στρατό αποτελεί παραβίαση της Σύμβασης της Γενεύης για την προστασία των αμάχων σε ένοπλες συρράξεις.  ΟΑΣΕ: Παρατηρητές κρατούνται στην ανατολική Ουκρανία Ο Οργανισμός για την Ασφάλεια και τη Συνεργασία στην Ευρώπη (ΟΑΣΕ) ανέφερε σήμερα ότι εργάζεται για να διασφαλίσει την απελευθέρωση ενός αριθμού μελών της Ειδικής Αποστολής Παρακολούθησης (Special Monitoring Mission- SMM), τα οποία κρατούνται στην ανατολική Ουκρανία. «Ο ΟΑΣΕ ανησυχεί πολύ για το γεγονός ότι σε έναν αριθμό μελών της αποστολής SMM έχει στερηθεί η ελευθερία στο Ντονέτσκ και το Λουγκάνσκ. Ο ΟΑΣΕ χρησιμοποιεί όλους τους διαθέσιμους διαύλους για να διευκολύνει την απελευθέρωση του προσωπικού του», επισημαίνει, απαντώντας σε ένα ερώτημα και προσθέτοντας πως δεν μπορεί να δώσει περαιτέρω λεπτομέρειες σε αυτή τη φάση.  Στο Κίεβο σήμερα ο Μπλίνκεν Ο επικεφαλής της αμερικανικής διπλωματίας Άντονι Μπλίνκεν θα μεταβεί στο Κίεβο σήμερα Κυριακή, ανακοίνωσε σήμερα ο πρόεδρος της Ουκρανίας Βολοντίμιρ Ζελένσκι, δύο μήνες μετά την έναρξη της ρωσικής εισβολής. «Αύριο, Αμερικανοί αξιωματούχοι θα μεταβούν στη χώρα μας: Θα συναντηθώ με τον υπουργό Άμυνας (Λόιντ Όστιν) και τον Άντονι Μπλίνκεν», δήλωσε ο Ζελένσκι, κατά τη διάρκεια μιας συνέντευξης τύπου που οργανώθηκε σε έναν σταθμό του μετρό σε κεντρική πλατεία του Κιέβου. Πρόκειται για την πρώτη επίσημη επίσκεψη εκπροσώπων της αμερικανικής κυβέρνησης στην Ουκρανία από τις 24 Φεβρουαρίου. Ο Ζελένσκι εξέφρασε, επιπλέον, την ελπίδα ότι ο Αμερικανός ομόλογός του Τζο Μπάιντεν θα μπορούσε επίσης «να έρθει να στηρίξει τον ουκρανικό λαό» στο Κίεβο, όταν η κατάσταση ασφαλείας το επιτρέψει. Διευκρίνισε πως οι συνομιλίες θα επικεντρωθούν στην παράδοση αμερικανικών όπλων στην Ουκρανία. «Την προηγούμενη εβδομάδα, οι ενδείξεις, τα μηνύματα, τα βήματα, οι προθεσμίες, οι αριθμοί- μιλάω για όπλα των ΗΠΑ, όλα βελτιώθηκαν», είπε με ικανοποίηση ενώπιον δημοσιογράφων, τονίζοντας πως είναι «ευγνώμων» προς την αμερικανική διοίκηση, ακόμα κι αν θα ήθελε «βαρύτερα και ισχυρότερα όπλα για να αντιμετωπίσει τον ρωσικό στρατό». Εξάλλου, όπως είπε, η Ουκρανία θέλει οι ΗΠΑ να συμφωνήσουν να είναι μία από τις εγγυήτριες χώρες ασφαλείας προκειμένου να την προστατεύσουν από μελλοντικές απειλές. Κατά τη διάρκεια της συνέντευξης τύπου που παραχώρησε στο Κίεβο, σημείωσε ότι αναμένει οι ΗΠΑ να μιλήσουν με τη Γερμανία σχετικά με την προμήθεια όπλων στην Ουκρανία. Στην Άγκυρα αύριο ο Γκουτέρες πριν μεταβεί στη Μόσχα και στο Κίεβο Ο γενικός γραμματέας του Οργανισμού Ηνωμένων Εθνών Αντόνιο Γκουτέρες θα βρίσκεται τη Δευτέρα στην Τουρκία, χώρα που έχει αναλάβει σημαντικό μεσολαβητικό ρόλο στον πόλεμο στην Ουκρανία, προτού ταξιδέψει στη Μόσχα και στο Κίεβο εντός της ερχόμενης εβδομάδας, ανέφεραν χθες Σάββατο οι υπηρεσίες του. «Ο γενικός γραμματέας θα μεταβεί στην Άγκυρα, στην Τουρκία, όπου, την 25η Απριλίου, θα γίνει δεκτός από τον πρόεδρο Ρετζέπ Ταγίπ Ερντογάν», αναφέρει η λακωνική ανακοίνωση του ΟΗΕ που δημοσιοποιήθηκε χθες βράδυ. Ο κ. Γκουτέρες θα πάει κατόπιν στη Μόσχα (την Τρίτη) και στο Κίεβο (την Πέμπτη) για να προσπαθήσει να διαπραγματευτεί τον τερματισμό της ρωσικής εισβολής, η οποία έχει στοιχίσει τη ζωή σε δεκάδες χιλιάδες ανθρώπους και έχει ξεριζώσει πάνω από δέκα εκατομμύρια Ουκρανούς (πρόσφυγες και εσωτερικά εκτοπισμένους) από την 24η Φεβρουαρίου. Σφοδρές μάχες μαίνονται στο ανατολικό τμήμα της χώρας, ενώ δεκάδες άμαχοι και στρατιωτικοί παραμένουν παγιδευμένοι σε χαλυβουργία στο λιμάνι της Μαριούπολης, νότια, που έχει σχεδόν σβηστεί από τον χάρτη. Χθες Σάββατο ο Ουκρανός πρόεδρος Βολοντίμιρ Ζελένσκι επέκρινε έντονα την απόφαση του κ. Γκουτέρες να πάει αρχικά στη Μόσχα και μετά στο Κίεβο, υποστηρίζοντας πως δεν βλέπει «καμιά δικαιοσύνη και καμία λογική σε αυτή τη σειρά». «Ο πόλεμος γίνεται στην Ουκρανία, δεν υπάρχουν πτώματα στους δρόμους της Μόσχας. Το λογικό θα ήταν να έρθει πρώτα στην Ουκρανία, να δει τον κόσμο εδώ κάτω, τις συνέπειες της κατοχής», είπε σε αγανακτισμένο τόνο ο κ. Ζελένσκι. Η Τουρκία προσπαθεί να διαπραγματευτεί για να τερματιστεί η ένοπλη σύρραξη και έχει φιλοξενήσει συναντήσεις Ρώσων και Ουκρανών διαπραγματευτών στην Κωνσταντινούπολη, καθώς και μια συνάντηση των υπουργών Εξωτερικών των δύο εμπόλεμων χωρών στην Αττάλεια. Σύμφωνα με το ΑΠΕ-ΜΠΕ, η Άγκυρα προσπαθεί το τρέχον διάστημα να οργανώσει σύνοδο του κ. Ζελένσκι και του Ρώσου ομολόγου του Βλαντίμιρ Πούτιν, αν και τούρκοι αξιωματούχοι αναγνωρίζουν πως η πιθανότητα να γίνει αυτή η συνάντηση μοιάζει επί του παρόντος ισχνή. Ακολουθήστε το News247.gr στο Google News και μάθετε πρώτοι όλες τις ειδήσεις	news247
102	Πόλεμος στην Ουκρανία: Στο Κίεβο την Κυριακή ο Μπλίνκεν - Το μήνυμα Ζελένσκι στον Πούτιν	Η πρώτη επίσημη επίσκεψη εκπροσώπων της αμερικανικής κυβέρνησης στην Ουκρανία, δύο μήνες μετά την έναρξη του πολέμου. Τι διαμηνύει ο Βολοντίμιρ Ζελένσκι στον Βλαντίμιρ Πούτιν.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/2622/9607805/368000/w660/660/zelenskyy.jpg	2022-04-23 21:25	Στο Κίεβο θα μεταβεί αύριο, Κυριακή του Πάσχα (25/04), ο επικεφαλής του Στέιτ Ντιπάρτμεντ Άντονι Μπλίνκεν, όπως ανακοίνωσε ο πρόεδρος της Ουκρανίας Βολοντίμιρ Ζελένσκι, σε συνέντευξη Τύπου που παραχώρησε στο εσωτερικό ενός σταθμού του μετρό, στο κέντρο της ουκρανικής πρωτεύουσας. «Αύριο, Αμερικανοί αξιωματούχοι θα μεταβούν στη χώρα μας: Θα συναντηθώ με τον υπουργό Άμυνας (Λόιντ Όστιν) και τον Άντονι Μπλίνκεν», δήλωσε ο Ζελένσκι. Σημειώνεται πως είναι η πρώτη επίσημη επίσκεψη εκπροσώπων της αμερικανικής κυβέρνησης στην Ουκρανία, που θα γίνει ακριβώς δύο μήνες μετά την έναρξη της ρωσικής εισβολής στις 24 Φεβρουαρίου. Ερωτηθείς από το Γαλλικό Πρακτορείο, ένας εκπρόσωπος τύπου του Στέιτ Ντιπάρτμεντ δεν θέλησε να σχολιάσει σχετικά. Ο Ζελένσκι εξέφρασε, επιπλέον, την ελπίδα ότι ο Αμερικανός ομόλογός του Τζο Μπάιντεν θα μπορούσε επίσης «να έρθει να στηρίξει τον ουκρανικό λαό» στο Κίεβο, όταν η κατάσταση ασφαλείας το επιτρέψει. Διευκρίνισε πως οι συνομιλίες αύριο θα επικεντρωθούν στην παράδοση αμερικανικών όπλων στην Ουκρανία. «Την προηγούμενη εβδομάδα, οι ενδείξεις, τα μηνύματα, τα βήματα, οι προθεσμίες, οι αριθμοί- μιλάω για όπλα των ΗΠΑ, όλα βελτιώθηκαν», είπε με ικανοποίηση ενώπιον δημοσιογράφων, τονίζοντας πως είναι «ευγνώμων» προς την αμερικανική διοίκηση, ακόμα κι αν θα ήθελε «βαρύτερα και ισχυρότερα όπλα για να αντιμετωπίσει τον ρωσικό στρατό». Εξάλλου, όπως είπε, η Ουκρανία θέλει οι ΗΠΑ να συμφωνήσουν να είναι μία από τις εγγυήτριες χώρες ασφαλείας προκειμένου να την προστατεύσουν από μελλοντικές απειλές. Κατά τη διάρκεια της συνέντευξης τύπου που παραχώρησε στο Κίεβο, σημείωσε ότι αναμένει οι ΗΠΑ να μιλήσουν με τη Γερμανία σχετικά με την προμήθεια όπλων στην Ουκρανία Το μήνυμα του Ζελένσκι στον Πούτιν Ο πρόεδρος της Ουκρανίας Βολοντίμιρ Ζελένσκι τάχθηκε εκ νέου υπέρ του να συναντηθεί με τον Ρώσο ομόλογό του Βλαντίμιρ Πούτιν «προκειμένου να τερματιστεί ο πόλεμος». «Πιστεύω πως εκείνος που ξεκίνησε αυτόν τον πόλεμο μπορεί να βάλει ένα τέλος σε αυτόν», είπε ο Ζελένσκι, κατά τη διάρκεια της συνέντευξης τύπου, επαναλαμβάνοντας πως «δεν φοβάται να συναντήσει (τον Πούτιν)», εάν αυτό θα βοηθήσει στο να επιτευχθεί μια ειρηνευτική συμφωνία μεταξύ της Ρωσίας και της Ουκρανίας. Επιπλέον, ο Βολοντίμιρ Ζελένσκι είπε ότι το Κίεβο θα αποχωρήσει από τις διαπραγματεύσεις με τη Μόσχα, εάν οι στρατιωτικοί του που έχουν καταφύγει σε ένα τεράστιο βιομηχανικό συγκρότημα στο Αζοφστάλ, στη Μαριούπολη, στη νοτιοανατολική Ουκρανία, σκοτωθούν από τον ρωσικό στρατό. «Εάν οι άνδρες μας σκοτωθούν στη Μαριούπολη και εάν ψευδο-δημοψηφίσματα διοργανωθούν στην περιοχή της Χερσώνας (νότια), τότε η Ουκρανία θα αποσυρθεί από κάθε διαδικασία διαπραγματεύσεων», τόνισε ο Ζελένσκι από το Κίεβο. Τέλος, ο πρόεδρος της Ουκρανίας Βολοντόμιρ Ζελένσκι δήλωσε πως πιστεύει ότι η Ρωσία θα μπορούσε να κάνει χρήση ενός πυρηνικού όπλου, όμως δεν θέλει να πιστέψει ότι θα το έκανε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
103	Ουκρανία: Νέες επιθέσεις στο Αζοφστάλ - Εντείνονται οι βομβαρδισμοί στο Λουγκάνσκ 	 Νέες επιθέσεις εξαπολύει η Ρωσία στην Ανατολική Ουκρανία ενώ άμαχοι άρχισαν συγκεντρώνονται κοντά σε εμπορικό κέντρο της Μαριούπολης προκειμένου να την εγκαταλείψουν. Ουκρανικό μαχητικό στο Χάρκοβο κατέρριψε η Ρωσία.	                        ΚΟΣΜΟΣ	Βομβαρδισμένο κτίριο στο Τσερνίχιβ	https://www.news247.gr/img/3586/9607385/098000/w660/660/vomvardismoi1.jpg	2022-04-23 13:53	"Οι ρωσικές δυνάμεις άρχισαν εκ νέου τα αεροπορικά πλήγματα και επιχειρούν επίθεση εναντίον του εργοστασίου χάλυβα της Μαριούπολης Αζοφστάλ, όπου βρίσκονται οι εναπομείνασες ουκρανικές δυνάμεις στην πόλη, είπε σήμερα ο Ουκρανός προεδρικός σύμβουλος Ολέξι Αρεστόβιτς. ""Ο εχθρός επιχειρεί να καταπνίξει την τελευταία αντίσταση των υπερασπιστών της Μαριούπολης στην περιοχή του Αζοφστάλ"", είπε ο Αρεστόβιτς στο εθνικό τηλεοπτικό δίκτυο. Την ίδια ώρα, όλες οι ελεγχόμενες από την Ουκρανία πόλεις στην ανατολική περιοχή Λουγκάνσκ δέχονται συνεχώς σήμερα βομβαρδισμό από τις ρωσικές δυνάμεις και το σφυροκόπημα εντείνεται, δήλωσε στην τηλεόραση ο κυβερνήτης της περιοχής Σερχίι Χαϊντάι. Ο ίδιος είπε ότι ουκρανικές δυνάμεις εγκαταλείπουν κάποιους οικισμούς για να ανασυγκροτηθούν αλλά ότι η κίνησή αυτή δεν ισοδυναμεί με σημαντικό πλήγμα. Ρωσία: Κατέρριψε ουκρανικό μαχητικό αεροσκάφος στο Χάρκοβο Το ρωσικό υπουργείο Άμυνας ανακοίνωσε σήμερα ότι οι δυνάμεις του κατέρριψαν ένα ουκρανικό μαχητικό αεροσκάφος Su-25 και κατέστρεψαν τρία ελικόπτερα MI-8 σε αεροδρόμιο στην περιοχή του Χαρκόβου της Ουκρανίας. Δεν υπήρξε άμεση αντίδραση από την ουκρανική πλευρά αναφορικά με τους ισχυρισμούς της Ρωσίας. Νέα προσπάθεια απομάκρυνσης αμάχων από τη Μαριούπολη Μια νέα προσπάθεια απομάκρυνσης αμάχων από τη Μαριούπολη, ένα μεγάλο μέρος της οποίας ελέγχεται από τον ρωσικό στρατό, σχεδιάζεται να γίνει σήμερα, όπως δήλωσε η αντιπρόεδρος της ουκρανικής κυβέρνησης Ιρίνα Βερεστσούκ. «Σήμερα, θα προσπαθήσουμε και πάλι να απομακρύνουμε γυναίκες, παιδιά και ηλικιωμένους», ανέφερε η Βερεστσούκ σε ανάρτησή της σε μέσα κοινωνικής δικτύωσης, διευκρινίζοντας ότι οι άμαχοι είχαν αρχίσει να συγκεντρώνονται κοντά σε εμπορικό κέντρο της πόλης και υπάρχουν ελπίδες ότι η απομάκρυνσή τους θα μπορέσει να ξεκινήσει γύρω στις 12.00 (τοπική ώρα και ώρα Ελλάδας). Η προσπάθεια αυτή γίνεται ενώ ο Ουκρανός πρόεδρος Βολοντίμιρ Ζελένσκι ζήτησε και πάλι χθες βράδυ μια παύση των συγκρούσεων προκειμένου να απομακρυνθούν οι άμαχοι από τις ουκρανικές πόλεις τις οποίες πολιορκούν ρωσικές δυνάμεις, ξεκινώντας από την Μαριούπολη. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
104	"Ζελένσκι: Η Μόσχα ""θέλει να εισβάλει σε άλλες χώρες"""	Σε πλήρη ανάπτυξη είναι οι ρωσικές στρατιωτικές δυνάμεις στην ανατολική Ουκρανία, ενώ θεωρείται πιθανό σήμερα να ανοίξει διάδρομος για την απομάκρυνση αμάχων από τη Μαριούπολη. 	                        ΚΟΣΜΟΣ	Βομβαρδισμένο κτίριο στο Χάρκοβο	https://www.news247.gr/img/7227/9607174/032000/w660/660/vomvardismoi.jpg	2022-04-23 09:45	"Μονάδες του ρωσικού στρατού έχουν καταλάβει διάφορες θέσεις και οχυρώνονται σε αυτές στην ανατολική Ουκρανία, σύμφωνα με ενημέρωση του ουκρανικού γενικού επιτελείου αργά χθες το βράδυ. Τις προηγούμενες 24 ώρες, οι ρωσικές δυνάμεις επιτέθηκαν στην πόλη Σλοβιάνσκ, στην περιφέρεια Ντονιέτσκ, ενώ απέκτησαν έρεισμα στη Λοζόβα, μικρή πόλη αλλά σημαντικό σιδηροδρομικό κόμβο στην περιοχή του Χαρκόβου, σύμφωνα με τους ουκρανούς στρατηγούς. Στη Σελένα Νταλίνα στην περιφέρεια Ντονιέτσκ και στην Κριμαία, στην περιοχή του Λουγκάνσκ, 40 χιλιόμετρα ανατολικά, όπου επικράτησαν πριν από μερικές ημέρες, οι ρωσικές δυνάμεις επεκτείνουν τις θέσεις τους και προετοιμάζονται για νέες επιθέσεις, σύμφωνα με την ίδια πηγή. Πιθανόν απέκτησαν επίσης έρεισμα στη Στέπνε, στην περιφέρεια Ντανιέτσκ, κατά το ουκρανικό γενικό επιτελείο. Οι ουκρανικές δυνάμεις μπόρεσαν να απωθήσουν επιθέσεις στην περιφέρεια του Λουγκάνσκ –το 80% της οποίας φέρεται να έχει πέσει στα χέρια των Ρώσων–, στη Ρουμπίσνε και στο χωριό Νοβοτόσκιβσκε. Στη Μαριούπολη, ρωσικές δυνάμεις συνεχίζουν τα αεροπορικά πλήγματα και τον αποκλεισμό της χαλυβουργίας Αζοφστάλ, πάντα σύμφωνα με το επιτελείο. Οι πληροφορίες αυτές είναι αδύνατο να επαληθευτούν με ανεξάρτητο τρόπο. Σύμφωνα με τον ουκρανό πρόεδρο Βολοντίμιρ Ζελένσκι, στις περιφέρειες του Λουγκάνσκ και του Ντανιέτσκ βρίσκονται περίπου 44.000 στρατιωτικοί. Ο ρωσικός στρατός και οι αυτονομιστές εκτιμάται πως έχουν αναπτύξει εκεί ως και 80.000 άνδρες. Σκοπός της Ρωσίας πιστεύεται ότι είναι να περικυκλωθούν οι μονάδες του ουκρανικού στρατού στο Ντονμπάς.. Ζελένσκι: Η Μόσχα θέλει να εισβάλει σε άλλες χώρες Ο πρόεδρος της Ουκρανίας Βολοντίμιρ Ζελένσκι δήλωσε σήμερα πως οι σύμμαχοι παραδίδουν εντέλει τα όπλα, τα οποία ζήτησε το Κίεβο, προσθέτοντας πως τα όπλα θα βοηθήσουν στο να σωθούν χιλιάδες ανθρώπινες ζωές. Σε ένα βιντεοσκοπημένο μήνυμα το βράδυ της Παρασκευής, ο Ζελένσκι είπε, επίσης, πως τα σχόλια που έκανε νωρίτερα ένας Ρώσος στρατηγός σχετικά με την ανάγκη σύνδεσης με τη Μολδαβία δείχνουν ότι η Μόσχα θέλει να εισβάλει σε άλλες χώρες. ΟΗΕ: Συναντήσεις Γκουτέρες με Πούτιν και Ζελένσκι Ο Γενικός Γραμματέας του Οργανισμού Ηνωμένων Εθνών, ο Αντόνιο Γκουτέρες, θα ταξιδέψει στην Ουκρανία την Πέμπτη για συνομιλίες με τον ουκρανό πρόεδρο Βολοντίμιρ Ζελένσκι, μετά τη συνάντηση που προγραμματίζεται να έχει στη Μόσχα με τον ρώσο πρόεδρο Βλαντίμιρ Πούτιν, ανακοίνωσαν χθες οι υπηρεσίες του. Ο κ. Γκουτέρες «θα έχει ραντεβού με τον υπουργό Εξωτερικών Ντμίτρο Κουλέμπα και θα γίνει δεκτός από τον πρόεδρο Βολοντίμιρ Ζελένσκι την 28η Απριλίου», διευκρινίζεται σε δελτίο Τύπου που δημοσιοποιήθηκε από τις υπηρεσίες του. Η συνάντηση του ΓΓ του ΟΗΕ με τον πρόεδρο της Ρωσικής Ομοσπονδίας προγραμματίζεται να γίνει την Τρίτη στη Μόσχα, όπως ανακοινώθηκε νωρίτερα. Ουκρανία: Πιθανόν σήμερα ο διάδρομος για την απομάκρυνση αμάχων από τη Μαριούπολη Οι ουκρανικές αρχές ελπίζουν ότι θα μπορέσει να ανοίξει διάδρομος εντός της ημέρας για να επιτραπεί η απομάκρυνση αμάχων από τη Μαριούπολη. «Υπάρχει μια πιθανότητα να μπορέσουμε να ανοίξουμε ανθρωπιστικό διάδρομο από τη Μαριούπολη», ανέφερε μέσω Facebook η αντιπρόεδρος της ουκρανικής κυβέρνησης Ιρίνα Βέρεστσουκ αργά το βράδυ χθες Παρασκευή. Η κυρία Βέρεστσουκ κατονόμασε εμπορικό κέντρο σε βόρειο τομέα της πόλης, που βρίσκεται πάνω σε έναν από τους δρόμους διαφυγής, ως το σημείο συγκέντρωσης των αμάχων σήμερα το πρωί. Αναγνώρισε πως αρκετές προσπάθειες να διανοιχθούν ανθρωπιστικοί διάδρομοι απέτυχαν και διαβεβαίωσε πως κατανοεί πόσο δύσκολη είναι η κατάσταση για τους αμάχους στη Μαριούπολη. «Όμως κι εσείς κι εγώ πρέπει να προσπαθήσουμε όσες φορές χρειαστεί ώσπου να έχουμε αποτέλεσμα», συμπλήρωσε η κυρία Βέρεστσουκ Ο ουκρανός πρωθυπουργός δηλώνει ""απόλυτα σίγουρος"" για τη νίκη Ο ουκρανός πρωθυπουργός Ντένις Σμίχαλ δήλωσε χθες Παρασκευή βέβαιος ότι η χώρα του θα νικήσει στον πόλεμο με τη Ρωσία πολύ σύντομα, αντιδρώντας στην προειδοποίηση του πρωθυπουργού της Βρετανίας, του Μπόρις Τζόνσον, πως παραμένει πιθανό η Ρωσία να επικρατήσει στη σύρραξη που ξέσπασε την 24η Φεβρουαρίου. «Είμαστε απόλυτα σίγουροι ότι η Ουκρανία θα νικήσει σε αυτόν τον πόλεμο» και «η νίκη θα έρθει πολύ σύντομα», είπε ο κ. Σμίχαλ στο τηλεοπτικό δίκτυο CNN ερωτηθείς για την προειδοποίηση του κ. Τζόνσον. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
105	Συνάντηση Πούτιν - Γκουτέρες στη Ρωσία την επόμενη εβδομάδα	Ο γενικός γραμματέας του ΟΗΕ θα μεταβεί στη Ρωσία για να συναντηθεί τόσο με τον Σεργκέι Λαβρόφ, όσο και με τον Βλαντίμιρ Πούτιν.	                        ΚΟΣΜΟΣ	Συνάντηση του Βλαντίμιρ Πούτιν με τον Αντόνιο Γκουτέρες	https://www.news247.gr/img/2877/9606846/363000/w660/660/putin-gutteres.jpg	2022-04-22 20:07	"Στη Ρωσία θα μεταβεί την ερχόμενη εβδομάδα ο γενικός γραμματέας του ΟΗΕ, Αντόνιο Γκουτέρες, για να συναντηθεί με τον Βλαντίμιρ Πούτιν, καθώς έγινε δεκτός από το Ρώσο πρόεδρο όπως ανακοίνωσε το Κρεμλίνο. Πρόκειται για την πρώτη συνάντηση των δύο ανδρών μετά την έναρξη της ρωσικής εισβολής στην Ουκρανία. ""Την Τρίτη 26 Απριλίου, ο γενικός γραμματέας του ΟΗΕ Αντόνιο Γκουτέρες θα φθάσει στη Μόσχα για συνομιλίες με τον Ρώσο υπουργό Εξωτερικών Σεργκέι Λαβρόφ. Θα γίνει επίσης δεκτός από τον πρόεδρο Βλαντίμιρ Πούτιν"", δήλωσε ο εκπρόσωπος τύπου του Κρεμλίνου Ντμίτρι Πεσκόφ, όπως μεταδίδουν ρωσικά πρακτορεία ειδήσεων. Ο Γκουτέρες είχε ζητήσει την Τετάρτη ξεχωριστά από τον Πούτιν και τον Βολοντίμιρ Ζελένσκι να συναντηθούν, προκειμένου να συζητήσουν τα βήματα που πρέπει να γίνουν με στόχο την επίτευξη της ειρήνης. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
106	Η Ρωσία παραδέχεται ότι θέλει τον πλήρη έλεγχο του Ντονμπάς και της νότιας Ουκρανίας	"Τον στόχο της στη δεύτερη φάση του πολέμου, που δεν είναι άλλος από τον πλήρη έλεγχο του Ντονμπάς και της νότιας Ουκρανίας παραδέχτηκε η Ρωσία. ""Το Αζοφστάλ βομβαρδίζεται διαρκώς"" σημειώνει αξιωματούχος στη Μαριούπολη, την ίδια ώρα που συνομιλίες βρίσκονται σε εξέλιξη μεταξύ των δύο πλευρών."	                        ΚΟΣΜΟΣ	Άντρας με ποδήλατο περνά δίπλα από κατεστραμμένο ρωσικό τανκ	https://www.news247.gr/img/7092/9606781/485000/w660/660/tank.jpg	2022-04-22 19:40	"Η Ρωσία σχεδιάζει να αποκτήσει τον πλήρη έλεγχο του Ντονμπάς και της νότιας Ουκρανίας στο πλαίσιο της δεύτερης φάσης της στρατιωτικής επιχείρησης, πολύ ευρύτερους πολεμικούς στόχους σε σχέση με αυτούς που έχει παραδεχτεί καθώς επιχειρεί νέα στρατηγική έπειτα από την αποτυχημένη επιχείρησή της να καταλάβει την πρωτεύουσα Κίεβο τον περασμένο μήνα, δήλωσε σήμερα ο υποδιοικητής της κεντρικής στρατιωτικής περιφέρειας της Ρωσίας. Ο Ρουστάμ Μινεκάγεφ, δήλωσε σύμφωνα με τα όσα μετέδωσαν σήμερα τα κρατικά πρακτορεία ειδήσεων της Ρωσίας, ότι η Μόσχα σχεδιάζει να καταλάβει ολόκληρη την ανατολική περιφέρεια του Ντονμπάς, να τη συνδέσει με την χερσόνησο της Κριμαίας (την οποία προσάρτησε το 2014) και να καταλάβει και ολόκληρη την νότια πλευρά της Ουκρανίας μέχρι την αποσχισθείσα περιοχή της Μολδαβίας. Αυτό θα σήμαινε ότι οι ρωσικές δυνάμεις θα προωθούνταν εκατοντάδες μίλια πέραν των σημερινών γραμμών και πέρα από τις μεγάλες ουκρανικές πόλεις, το Μικολάιβ και την Οδησσό. Η Ουκρανία σχολίασε ότι τα σχόλια του ρώσου στρατηγού αποκάλυψαν ότι οι προηγούμενοι ισχυρισμοί της Μόσχας ότι δεν έχει εδαφικές φιλοδοξίες ήταν ψευδείς. ""Σταμάτησαν να το κρύβουν"", ανέφερε το ουκρανικό υπουργείο Άμυνας στο Twitter. Η Ρωσία ""παραδέχτηκε ότι ο στόχος της 'δεύτερης φάσης' του πολέμου δεν είναι η νίκη επί των αποκαλούμενων Ναζί, αλλά απλώς η κατάληψη της ανατολικής και της νότιας Ουκρανίας. Όπως έχουν τα πράγματα είναι ιμπεριαλισμός"". ""Το Αζοφστάλ βομβαρδίζεται διαρκώς"" Οι ρωσικές δυνάμεις συνεχίζουν να βομβαρδίζουν το εργοστάσιο σιδήρου και χάλυβα του Αζοφστάλ, σύμφωνα με τον Πέτρο Αντρισένκο, σύμβουλο του δημάρχου της πολιορκημένης ουκρανικής πόλης της Μαριούπολης. Οι φόβοι αυξάνονται για εκατοντάδες αμάχους που βρίσκονται στο εργοστάσιο χάλυβα στην αριστερή όχθη της Μαριούπολης, με το τελευταίο εναπομείναν, υπεροπλισμένο σώμα Ουκρανών μαχητών. Ο πρόεδρος της Ρωσίας, Βλαντιμίρ Πούτιν, διέταξε χθες τις δυνάμεις του να μην εισβάλουν στο συγκρότημα του εργοστασίου αφού ο υπουργός Άμυνας του, Σεργκέι Σόιγκου, παραδέχτηκε ότι ο ρωσικός στρατός εξακολουθεί να πολεμά εκεί με χιλιάδες Ουκρανούς στρατιώτες. Σύμφωνα με τοπικούς αξιωματούχους, μεταξύ 300 και 1.000 άνθρωποι, μεταξύ των οποίων γυναίκες και παιδιά, θα μπορούσαν ακόμα να εγκλωβιστούν στο χαλυβουργείο. Όπως είπε στο Associated Press Κάθε μέρα ρίχνουν αρκετές βόμβες στο Αζοφστάλ. Οι μάχες, οι βόμβες, οι βομβαρδισμοί δε σταματούν. Ζελένσκι: Η Ρωσία επιδιώκει ψευτοδημοψήφισμα για την ανεξαρτησία Χερσώνας - Ζαπορίζιας Ο ουκρανός πρόεδρος Βολοντίμιρ Ζελένσκι κατηγόρησε τη Ρωσία ότι επιδιώκει να οργανώσει ψευτοδημοψήφισμα για την ανεξαρτησία των περιφερειών της Χερσώνας και της Ζαπορίζιας, που έχει καταλάβει ο στρατός της, στο νότιο τμήμα της χώρας. Στο διάγγελμά του το βράδυ της Πέμπτης ο κ. Ζελένσκι απαίτησε οι κάτοικοι των κατεχόμενων ζωνών να μη δίνουν κανένα προσωπικό δεδομένο, όπως οι αύξοντες αριθμοί των διαβατηρίων τους, όταν τους τα ζητούν οι ρωσικές ένοπλες δυνάμεις. «Δεν θέλουν απλώς να κάνουν απογραφή (...). Ούτε να σας μοιράσουν ανθρωπιστική βοήθεια οποιοδήποτε είδους. Πρόκειται για τη χάλκευση ενός λεγόμενου δημοψηφίσματος στην επικράτειά μας, αν φθάσει διαταγή από τη Μόσχα να οργανωθεί αυτή η κωμωδία», είπε ο αρχηγός του ουκρανικού κράτους. Μεγάλης διάρκειας συνομιλίες Ρωσίας - Ουκρανίας Ο επικεφαλής των ρώσων διαπραγματευτών επιβεβαίωσε ένα ρεπορτάζ ότι ""αρκετές μεγάλης διάρκειας συνομιλίες"" πραγματοποιήθηκαν σήμερα με τον επικεφαλής της ουκρανικής αντιπροσωπείας στις ειρηνευτικές συνομιλίες μεταξύ των δύο πλευρών. Ο Βλαντίμιρ Μεντίνσκι δεν αναφέρθηκε σε λεπτομέρειες ως προς το περιεχόμενο των συνομιλιών. Νωρίτερα μέσα στην εβδομάδα το Κρεμλίνο ανακοίνωσε ότι η Ρωσία υπέβαλε μια νέα γραπτή πρόταση, αλλά ο ουκρανός πρόεδρος Βολοντίμιρ Ζελένσκι είπε ότι δεν την έχει δει, ούτε έχει ακούσει κάτι σχετικό. ΕΕ: Καθοριστικές οι δύο επόμενες εβδομάδες Η Ρωσία πιθανόν να αυξήσει τις στρατιωτικές επιθέσεις της στην ανατολική Ουκρανία και κατά μήκος των ακτών της χώρας, ανακοίνωσε σήμερα ένας ανώτερος αξιωματούχος της ΕΕ, με τις επόμενες εβδομάδες να θεωρούνται πιθανόν καθοριστικές για την έκβαση του πολέμου. ""Δεν πρόκειται για ένα παραμύθι με επικείμενο αίσιο τέλος. Νομίζω ότι πιθανόν να δούμε μια πολύ σημαντική αύξηση στην σφοδρότητα των ρωσικών στρατιωτικών επιθέσεων στα αντολικά, νομίζω ότι πιθανόν να δούμε μια εντατικοποίηση των ρωσικών στρατιωτικών επιθέσεων κατά μήκος των ακτών"", είπε στους δημοσιογράφους ο αξιωματούχος. ""Νομίζω ότι θα δούμε ότι είναι καθοριστικές οι επόμενες δύο εβδομάδες"", κατέληξε. Ο Ερντογάν καλεί Πούτιν - Ζελένσκι για συνάντηση στην Τουρκία Την πρόθεσή του να έχει τηλεφωνική επικοινωνία με τον ρώσο πρόεδρο Βλαντίμιρ Πούτιν και τον ουκρανό ομόλογό του Βολοντίμιρ Ζελένσκι μέσα στις επόμενες ημέρες εξέφρασε σήμερα ο τούρκος πρόεδρος Ταγίπ Ερντογάν με την ελπίδα, όπως είπε, η τηλεφωνική επικοινωνία που θα έχει μαζί τους να οδηγήσει σε μια συνάντηση των ηγετών στην Τουρκία με στόχο τον τερματισμό του πολέμου στην Ουκρανία. ""Δεν έχουν εξαντληθεί οι ελπίδες μας"", είπε ο Ερντογάν στους δημοσιογράφους όταν ρωτήθηκε σχετικά με τις ειρηνευτικές συνομιλίες μεταξύ του Κιέβου και της Μόσχας. ""...Σχεδιάζουμε να έχουμε και πάλι τηλεφωνική επικοινωνία με τον Πούτιν και τον Ζελένσκι σήμερα ή αύριο. Με την τηλεφωνική επικοινωνία σκοπεύουμε να μεταφέρουμε τη διαδικασία της Κωνσταντινούπολης σε επίπεδο ηγετών"", πρόσθεσε ο Ερντογάν. Η Τουρκία, που έχει κοινό θαλάσσιο σύνορο με την Ουκρανία και τη Ρωσία στη Μαύρη Θάλασσα, έχει καλές σχέσεις και με τις δύο χώρες και έχει αναλάβει διαμεσολαβητικό ρόλο. Έχει φιλοξενήσει συνομιλίες ανάμεσα στον ουκρανό και τον ρώσο ΥΠΕΞ στην Αττάλεια και μεταξύ διαπραγματευτών από τις δύο χώρες στην Κωνσταντινούπολη, ενώ ασκεί πιέσεις και για συνάντηση των δύο προέδρων. Ουκρανία: Βρέθηκαν 1084 σοροί αμάχων στο Κίεβο Tην εύρεση 1084 νεκρών αμάχων στην ευρύτερη περιοχή του Κιέβου ανακοίνωσαν τη Μεγάλη Παρασκευή οι αρχές της πόλης. Συγκεκριμεένα, ο αρχηγός της αστυνομίας Αντρέι Νεμπίτοφ ανακοίνωσε ότι βρέθηκαν οι σοροί 1084 ανθρώπων οι οποίοι δεν είχαν καμία σχέση με στρατιωτικούς σχηματισμούς ή ένοπλους υπερασπιστές της πόλης. Οι σοροί, πάντα σύμφωνα με τις ουκρανικές ανακοινώσεις εξετάστηκαν από τις ιατρικοδικαστικές υπηρεσίες οι οποίες κατέληξαν στο συμπέρασμα ότι στο 75% των περιστατικών ο θάνατος επήλθε μετά πυροβολισμούς είτε από πολυβόλα είτερ από τυφέκια. Περισσότερα από 300 πτώματα δεν έχουν ακόμη ταυτοποιηθεί, κάτι που αναμένεται να γίνει τις επόμενες ημέρες. Οι αρχές του Κιέβου προτρέπουν τους πολίτες να δίνουν την οποιαδήποτε πληροφορία που μπορεί να βοηθήσει στην ταυτοποίηση των νεκρών. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
107	Ο Ερντογάν καλεί Πούτιν - Ζελένσκι για συνάντηση στην Τουρκία	Επιμένει στον ρόλο του διαμεσολαβητή μεταξύ Ρωσίας και Ουκρανίας ο Ερντογάν καθώς αναμένεται να επιχειρήσει να φιλοξενήσει συνάντηση των δύο ηγετών στην Τουρκία, αναβαθμίζοντας περαιτέρω τον ρόλο της στο διεθνές πολιτικό σκηνικό.	                        ΚΟΣΜΟΣ	Ο τούρκος πρόεδρος, Ρετζέπ Ταγίπ Ερντογάν	https://www.news247.gr/img/2151/9606588/171000/w660/660/erdogan.jpg	2022-04-22 15:59	"Την πρόθεσή του να έχει τηλεφωνική επικοινωνία με τον ρώσο πρόεδρο Βλαντίμιρ Πούτιν και τον ουκρανό ομόλογό του Βολοντίμιρ Ζελένσκι μέσα στις επόμενες ημέρες εξέφρασε σήμερα ο τούρκος πρόεδρος Ταγίπ Ερντογάν με την ελπίδα, όπως είπε, η τηλεφωνική επικοινωνία που θα έχει μαζί τους να οδηγήσει σε μια συνάντηση των ηγετών στην Τουρκία με στόχο τον τερματισμό του πολέμου στην Ουκρανία. ""Δεν έχουν εξαντληθεί οι ελπίδες μας"", είπε ο Ερντογάν στους δημοσιογράφους όταν ρωτήθηκε σχετικά με τις ειρηνευτικές συνομιλίες μεταξύ του Κιέβου και της Μόσχας. ""...Σχεδιάζουμε να έχουμε και πάλι τηλεφωνική επικοινωνία με τον Πούτιν και τον Ζελένσκι σήμερα ή αύριο. Με την τηλεφωνική επικοινωνία σκοπεύουμε να μεταφέρουμε τη διαδικασία της Κωνσταντινούπολης σε επίπεδο ηγετών"", πρόσθεσε ο Ερντογάν. Σε ρόλο διαμεσολαβητή για τρίτη φορά ο Ερντογάν Η Τουρκία, που είναι μέλος του ΝΑΤΟ, έχει κοινό θαλάσσιο σύνορο με την Ουκρανία και τη Ρωσία στη Μαύρη Θάλασσα, έχει καλές σχέσεις και με τις δύο χώρες και έχει αναλάβει διαμεσολαβητικό ρόλο. Έχει φιλοξενήσει συνομιλίες ανάμεσα στον ουκρανό και τον ρώσο ΥΠΕΞ στην Αττάλεια και μεταξύ διαπραγματευτών από τις δύο χώρες στην Κωνσταντινούπολη, ενώ ασκεί πιέσεις και για συνάντηση των δύο προέδρων. Η πρώτη συνάντηση, αυτή στην Αττάλεια κράτησε περίπου δύο ώρες και απέβη άκαρπη, καθώς δεν έδωσε κάποια λύση προς την κατεύθυνση της επίλυσης της κρίσης. Αντιπροσωπείες από τις δύο χώρες συναντήθηκαν έπειτα και στην Κωνσταντινούπολη, με την ουκρανίκή πλευρά να δηλώνει ""αισιόδοξη"" μετά τις συνομιλίες, ενώ και ο Ρώσος υπουργός εξωτερικών Σεργκέι Λαβρόφ είχε δηλώσει τότε ότι στην Κωνσταντινούπολη σημειώθηκε κάποια πρόοδος. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
108	"Πούτιν: ""Απρόβλεπτη η Ουκρανία στις συνομιλίες με τη Ρωσία"""	Ο Πούτιν επέρριψε ευθύνες στην Ουκρανία για τις αδιέξοδες ειρηνευτικές συνομιλίες με τη Ρωσία. Ο Σαρλ Μισέλ, επικαλούμενος το Ορθόδοξο Πάσχα, απηύθυνε έκκληση στο Ρώσο πρόεδρο να διασφαλίσει τη διέλευση των αμάχων από τη Μαριούπολη.	                        ΚΟΣΜΟΣ	Καρέ από τη βομβαρδισμένη Μαριούπολη	https://www.news247.gr/img/9148/9556974/358000/w660/660/marioupoli4.jpg	2022-04-22 15:09	"Ο Βλαντίμιρ Πούτιν είπε στον πρόεδρο του Ευρωπαϊκού Συμβουλίου Σαρλ Μισέλ ότι θα έχει απευθείας συνομιλίες με τον ουκρανό ομόλογό του Βολοντίμιρ Ζελένσκι αν οι συνεχιζόμενες διαπραγματεύσεις μεταξύ των δύο χωρών αποφέρουν σαφή αποτελέσματα, ανακοίνωσε σήμερα το Κρεμλίνο. Ο Πούτιν είπε στον Μισέλ ότι το Κίεβο δείχνει πως δεν είναι έτοιμο να αναζητήσει κοινώς αποδεκτές λύσεις και κατηγόρησε την ουκρανική πλευρά ότι είναι ""απρόβλεπτη"" στις διαπραγματεύσεις. Στην τηλεφωνική τους επικοινωνία στις 11:00 ώρα Ελλάδας ο Μισέλ υπογράμμισε με ""έντονο και ξεκάθαρο τρόπο"" ότι ο πόλεμος στην Ουκρανία είναι απαράδεκτος και ανέφερε με λεπτομέρειες το κόστος από τις κυρώσεις που έχει επιβάλει η ΕΕ στην Ρωσία, σύμφωνα με την ίδια πηγή. Έκκληση Μισέλ για ασφαλή απομάκρυνση των αμάχων από τη Μαριούπολη Μετά την επικοινωνία του προέδρου του Ευρωπαϊκού Συμβουλίου, Σαρλ Μισέλ, με τον Βλαντίμιρ Πούτιν, απηύθυνε έκκληση στο Ρώσο πρόεδρο για την ασφαλή απομάκρυνση των αμάχων από τις πολιορκημένες περιοχές της Ουκρανίας. «Καλούμε σθεναρά για άμεση ανθρωπιστική πρόσβαση και ασφαλή διέλευση από τη Μαριούπολη και άλλες πολιορκημένες πόλεις ακόμη περισσότερο με την ευκαιρία του Ορθόδοξου Πάσχα» σημειώνει ο Σαρλ Μισέλ. Παράλληλα, επανέλαβε την θέση της ΕΕ για υποστήριξη στην Ουκρανία και την κυριαρχία της, την καταδίκη και την επιβολή κυρώσεων για την επιθετικότητα της Ρωσίας. «Η ενότητα, οι αρχές και οι αξίες μας είναι απαραβίαστες» τόνισε ο Πρόεδρος του Ευρωπαϊκού Συμβουλίου. Η ΕΕ και η Ουάσινγκτον επανέλαβαν ότι δεν μπορεί να υπάρξει ατιμωρησία για εγκλήματα πολέμου Ο Γενικός Γραμματέας της Ευρωπαϊκής Υπηρεσίας Εξωτερικής Δράσης Στέφανο Σανίνο και η Υφυπουργός Εξωτερικών των ΗΠΑ Γουέντι Σέρμαν καταδίκασαν με τον πιο έντονο τρόπο τις θηριωδίες που φέρεται να διέπραξαν οι ρωσικές ένοπλες δυνάμεις σε ορισμένες απελευθερωμένες πλέον ουκρανικές πόλεις κατά την περίοδο που η Ρωσία είχε τον έλεγχο των περιοχών αυτών. Παράλληλα, η ΕΕ και οι ΗΠΑ καταδίκασαν τον συνεχή βομβαρδισμό αμάχων και πολιτικών υποδομών από τις ρωσικές ένοπλες δυνάμεις. Αυτές οι φρικτές ενέργειες δείχνουν το πραγματικό πρόσωπο του βάναυσου επιθετικού πολέμου που διεξάγει η Ρωσία εναντίον της Ουκρανίας και του λαού της, αναφέρει η κοινή ανακοίνωση που εκδόθηκε τονίζοντας ότι δεν μπορεί να υπάρξει ατιμωρησία για εγκλήματα πολέμου αλλά και τον στόχο για συντονισμό των ενεργειών έτσι ώστε να διασφαλιστεί ότι οι δράστες θα λογοδοτήσουν. Επιπροσθέτως, ο Στέφανο Σανίνο και η Γουέντι Σέρμαν υπογράμμισαν ότι θα συνεχίσουν να παροτρύνουν την Κίνα να μην παρακάμψει ή να υπονομεύσει τις κυρώσεις κατά της Ρωσίας και να μην παράσχει οποιαδήποτε μορφή υποστήριξης στη Μόσχα. Επίσης, ανέφεραν ότι αυτή η υποστήριξη θα έχει συνέπειες για τις αντίστοιχες σχέσεις της ΕΕ και των ΗΠΑ με την Κίνα. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
109	Ουκρανία: Εντείνονται οι συγκρούσεις στα ανατολικά - Απορρίφθηκε η πασχαλινή εκεχειρία	Κλιμακώνουν τις επιθέσεις τους στην ανατολική Ουκρανία οι Ρώσοι. Ο Ζελένσκι καταγγέλλει ότι η Μόσχα οργανώνει ψευτοδημοψήφισμα ανεξαρτησίας σε Χερσώνα και Ζαπορίζια. Σε απέραντο νεκροταφείο μετατρέπεται η Μαριούπολη. 	                        ΚΟΣΜΟΣ	Καρέ από τον πόλεμο στην Ουκρανία	https://www.news247.gr/img/9188/9606238/390000/w660/660/oukrania.jpg	2022-04-22 07:41	"Οι συγκρούσεις εντείνονται σε πολλές περιοχές της ανατολικής Ουκρανίας, σύμφωνα με τις ένοπλες δυνάμεις της χώρας. Ρωσικές μονάδες κλιμακώνουν τις συγκρούσεις κατά μήκος όλης της γραμμής του μετώπου στην περιοχή του Ντονέτσκ, ανέφερε σε σημερινή του ανακοίνωση το γενικό επιτελείο της Ουκρανίας, σύμφωνα με το Αθηναϊκό και Μακεδονικό Πρακτορείο Ειδήσεων. Η Ρωσία πραγματοποιεί επιχειρήσεις επίθεσης κοντά στην περιοχή Ζαρίσνε. Οι ρωσικές δυνάμεις προσπαθούν να προελάσουν γύρω από την πόλη Ρουμπίζνε στην περιοχή Λουχάνσκ. Οι συγκρούσεις συνεχίζονται και γύρω από την πόλη Ποπάσνα. Σύμφωνα με τις πληροφορίες του επιτελείου, μέρος της πόλης αυτής ήδη ελέγχεται από τα ρωσικά στρατεύματα. Διεξάγονται, επίσης, σφοδρές συγκρούσεις γύρω από την Μαργίνκα, όπως και τις προηγούμενες ημέρες. Ρωσικές μονάδες προσπάθησαν να προελάσουν εκεί με την υποστήριξη πυροβολικού. Το γερμανικό πρακτορείο ειδήσεων (dpa) δεν μπορούσε να διασταυρώσει με ανεξάρτητο τρόπο τις πληροφορίες για το μέτωπο του πολέμου. Ζελένσκι: Η Ρωσία οργανώνει ""δημοψήφισμα"" σε Χερσώνα - Ζαπορίζια Ο ουκρανός πρόεδρος Βολοντίμιρ Ζελένσκι κατηγόρησε τη Ρωσία ότι επιδιώκει να οργανώσει ψευτοδημοψήφισμα για την ανεξαρτησία των περιφερειών της Χερσώνας και της Ζαπορίζιας, που έχει καταλάβει ο στρατός της, στο νότιο τμήμα της χώρας. Στο διάγγελμά του το βράδυ της Πέμπτης ο κ. Ζελένσκι απαίτησε οι κάτοικοι των κατεχόμενων ζωνών να μη δίνουν κανένα προσωπικό δεδομένο, όπως οι αύξοντες αριθμοί των διαβατηρίων τους, όταν τους τα ζητούν οι ρωσικές ένοπλες δυνάμεις. «Δεν θέλουν απλώς να κάνουν απογραφή (...). Ούτε να σας μοιράσουν ανθρωπιστική βοήθεια οποιοδήποτε είδους. Πρόκειται για τη χάλκευση ενός λεγόμενου δημοψηφίσματος στην επικράτειά μας, αν φθάσει διαταγή από τη Μόσχα να οργανωθεί αυτή η κωμωδία», είπε ο αρχηγός του ουκρανικού κράτους. Η Ουκρανία ήδη κατηγόρησε στις αρχές Μαρτίου πως επιδιώκει να σκηνοθετήσει στη Χερσώνα «δημοψήφισμα» κατ’ εικόνα εκείνου του 2014, όταν προχώρησε στην προσάρτηση της χερσονήσου τις Κριμαίας. Η προσάρτηση χαρακτηρίζεται παράνομη από το Κίεβο και τις δυτικές χώρες. Στην ανατολική Ουκρανία, οι δύο περιφέρειες των φιλορώσων αυτονομιστών Ντανιέτσκ και Λουγκάνσκ έχουν ήδη ανακηρύξει την ανεξαρτησία τους ως «λαϊκές δημοκρατίες», έπειτα από δημοψηφίσματα που επίσης χαρακτηρίζουν άκυρα, ως μη γενόμενα, το Κίεβο και η διεθνής κοινότητα. «Δεν θα υπάρξει λαϊκή δημοκρατία της Χερσώνας. Αν κάποιος θελήσει νέα προσάρτηση, νέες ακόμη πιο ισχυρές κυρώσεις θα πλήξουν τη Ρωσία», διεμήνυσε ο κ. Ζελένσκι. Η Χερσώνα είναι η πρώτη μεγάλη ουκρανική πόλη που κατέλαβε ο ρωσικός στρατός μετά την εισβολή που άρχισε την 24η Φεβρουαρίου. Λίγο πιο βορειοανατολικά, τα ρωσικά στρατεύματα έχουν κυριεύσει επίσης γιγάντιο τομέα γύρω από την πόλη Ζαπορίζια, η ίδια η πόλη πάντως εξακολουθεί να ελέγχεται από τους Ουκρανούς. Απορρίφθηκε η πρόταση για πασχαλινή εκεχειρία Νωρίτερα, ο ουκρανός πρόεδρος Βολοντίμιρ Ζελένσκι δήλωσε ότι η Ρωσία απέρριψε την πρόταση για εκεχειρία κατά τη διάρκεια του Πάσχα των Ορθοδόξων. Ο πρόεδρος της Ουκρανίας ανέφερε, πάντως, στο βιντεοσκοπημένο μήνυμά του ότι εξακολουθεί να τρέφει ελπίδες για ειρήνευση. Απέραντο νεκροταφείο η Μαριούπολη Σε ένα απέραντο νεκροταφείο μετατρέπεται η Μαριούπολη. Οι εκτιμήσεις Ουκρανών αξιωματούχων κάνουν λόγο για περίπου 20.000 νεκρούς άμαχους από τα χτυπήματα της Ρωσίας και η Μαριούπολη είναι μεταξύ των περιοχών που έχουν δεχθεί το μένος των ρωσικών δυνάμεων. Δορυφορικές εικόνες από περιοχή κοντά στη Μαριούπολη δείχνουν έναν μαζικό τάφο που έχει επεκταθεί τις τελευταίες εβδομάδες προκειμένου να συμπεριλάβει περισσότερες από 200 νέες σορούς, έγινε χθες γνωστό από μια αμερικανική ιδιωτική εταιρεία. Η Maxar Technologies ανέφερε πως η επανεξέταση φωτογραφιών από τα μέσα Μαρτίου έως τα μέσα Απριλίου καταδεικνύει ότι η επέκταση ξεκίνησε μεταξύ της 23ης-26ης Μαρτίου. Ο χώρος βρίσκεται δίπλα σε ένα υπάρχον νεκροταφείο στο χωριό Μάνχους, σε απόσταση 20 χιλιομέτρων δυτικά της Μαριούπολης, σύμφωνα με τη Maxar. Εφιαλτικές εκτιμήσεις για έως και 9.000 αμάχους θαμμένους στον ομαδικό τάφο Τρεις έως εννέα χιλιάδες άμαχοι ενδέχεται να έχουν θαφτεί στον ομαδικό τάφο κοντά στη Μαριούπολη, σύμφωνα με εκτίμηση της τοπικής δημοτικής αρχής. ""Στο χωριό Μανχούς, οι εισβολείς μπορεί να έχουν θάψει από 3.000 έως 9.000 κατοίκους της Μαριούπολης. Σε αυτό συνηγορεί η σύγκριση με δορυφορικές φωτογραφίες ενός ομαδικού τάφου στην Μπούτσα, όπου βρέθηκαν 70 σοροί. Σε φωτογραφίες της 9ης Απριλίου από την (αμερικανική ιδιωτική εταιρεία) Maxar, ο χώρος της ομαδικής ταφής στο Μανχούς είναι 20 φορές μεγαλύτερος. Οι κατακτητές έσκαβαν διαρκώς και έθαβαν πτώματα τις επόμενες ημέρες. Οι πηγές μας αναφέρουν ότι σε τέτοιους τάφους οι σοροί κείτονται σε διαφορετικά επίπεδα (στρώματα)"", αναφέρει το δημοτικό συμβούλιο της Μαριούπολης στο Telegram. Ο δήμαρχος της Μαριούπολης Βαντίμ Μποϊτσένκο συνέκρινε τα «εγκλήματα» των Ρώσων με τη σφαγή στο Μπάμπι Γιαρ κατά τον Β’ Παγκόσμιο Πόλεμο. ""Το μεγαλύτερο έγκλημα πολέμου του 21ου αιώνα διαπράχτηκε στη Μαριούπολη. Είναι το νέο Μπάμπι Γιαρ. Τότε ο Χίτλερ σκότωσε Εβραίους, Ρομά και Σλάβους. Σήμερα ο Πούτιν εξοντώνει Ουκρανούς. Έχει ήδη σκοτώσει δεκάδες χιλιάδες αμάχους στη Μαριούπολη. Απαιτείται μια ισχυρή αντίδραση από όλον τον πολιτισμένο κόσμο. Πρέπει με κάθε τρόπο να σταματήσει αυτή η γενοκτονία"", είπε ο Μποϊτσένκο. Οι ΗΠΑ στέλνουν 120 μικρά UAVs στην Ουκρανία Οι ΗΠΑ στέλνουν νέα τηλεκατευθυνόμενα μη επανδρωμένα εναέρια συστήματα στην Ουκρανία, τα οποία, σύμφωνα με την Ουάσινγκτον, είναι ιδανικά για τις ανάγκες του ουκρανικού στρατού. Το νέο σύστημα, που βαφτίστηκε Phoenix Ghost, αναπτύχθηκε από την αμερικανική Πολεμική Αεροπορία, εξήγησε ο εκπρόσωπος του Πενταγώνου Τζον Κέρμπι χθες Πέμπτη. Τουλάχιστον 120 τέτοια UAVs θα φθάσουν σύντομα στο Κίεβο στο πλαίσιο του πιο πρόσφατου πακέτου αμερικανικής στρατιωτικής βοήθειας, αξίας 800 εκατ. δολαρίων. Η ανάπτυξη του νέου συστήματος είχε αρχίσει προτού ξεσπάσει ο πόλεμος στην Ουκρανία, σημείωσε ο κ. Κέρμπι. Απαιτεί ελάχιστη εκπαίδευση για τους ουκρανούς στρατιωτικούς που έχουν εξοικειωθεί με παρόμοια συστήματα, όπως τα Switchblades. Αυτά τα τελευταία είναι μικρά UAVs που μπορούν να πετούν ωσότου ο χειριστής τους να εντοπίσει στόχο μέσω των αισθητήρων τους και να τα κατευθύνει να τον πλήξουν. Ορισμένοι αναλυτές τα αποκαλούν «ιπτάμενα πυρομαχικά». Το σύστημα Phoenix Ghost «προσφέρει παρόμοιες δυνατότητες με τη σειρά μη επανδρωμένων συστημάτων Switchblade - παρόμοιες, αλλά όχι ακριβώς ίδιες», σύμφωνα με τον κ. Κίρμπι, που δεν θέλησε να δώσει περισσότερες διευκρινίσεις. Το Πεντάγωνο θα συνεργαστεί «απευθείας με τις ουκρανικές ένοπλες δυνάμεις» για την εκπαίδευση των χειριστών του, πρόσθεσε. Ως αυτό το στάδιο, η Ουάσινγκτον έχει ανακοινώσει τουλάχιστον οκτώ πακέτα βοήθειας στον ουκρανικό στρατό. Συνάντηση υπουργών Άμυνας στη Γερμανία Ο αμερικανός υπουργός Άμυνας Λόιντ Όστιν προσκάλεσε τους ομολόγους του από αρκετές χώρες σε συνάντηση αφιερωμένη στην ένοπλη σύρραξη στην Ουκρανία που θα διεξαχθεί σε αμερικανική αεροπορική βάση στη Γερμανία την ερχόμενη Τρίτη. Οι συνομιλίες θα γίνουν στην αεροπορική βάση Ράμσταϊν, διευκρίνισε χθες Πέμπτη στην Ουάσινγκτον ο εκπρόσωπος του αμερικανικού Πενταγώνου, ο Τζον Κέρμπι. Δεν διευκρίνισε ποιοι είναι οι προσκεκλημένοι, ωστόσο σημείωσε ότι δεν θα συμμετάσχουν μόνο χώρες του NATO. Στη συζήτηση αναμένεται να εξεταστούν οι αμυντικές ανάγκες της Ουκρανίας, στο πλαίσιο του πολέμου με τη Ρωσία και ευρύτερα. «Ο υπουργός (...) πιστεύει πως δεν είναι πολύ νωρίς για να αρχίσουμε μια πιο μακροπρόθεσμη συζήτηση με τους συμμάχους και τους εταίρους μας για την εθνική κυριαρχία της Ουκρανίας στο μέλλον», σύμφωνα με τον κ. Κέρμπι. Νωρίτερα χθες, η κυβέρνηση των ΗΠΑ ανακοίνωσε πως χορηγεί νέα στρατιωτική βοήθεια ύψους 800 εκατομμυρίων δολαρίων στις ουκρανικές ένοπλες δυνάμεις. «Θέλω να τονίσω ξανά ότι όσα παρέχουμε δίνονται σε πλήρη διαβούλευση με τους Ουκρανούς, που πιστεύουν πως τα συστήματα αυτά θα τους βοηθήσουν στη μάχη στο Ντονμπάς. Το πότε και το πού και το πώς θα τα χρησιμοποιήσουν, φυσικά, επαφίεται σε εκείνους», συμπλήρωσε ο κ. Κέρμπι. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
110	Ζελένσκι: Απορρίφθηκε από τη Ρωσία η πρόταση για εκεχειρία το Πάσχα	Ελπίδες για ειρήνευση συνεχίζει να τρέφει ο Ουκρανός πρόεδρος παρά την απόρριψη της πρότασης για εκεχειρία το ορθόδοξο Πάσχα. Στα 60 δισ. δολάρια κοστολογεί η Παγκόσμια Τράπεζα τις καταστροφές σε κτίρια και υποδομές στην Ουκρανία.	                        ΚΟΣΜΟΣ	Πόλεμος στην Ουκρανία	https://www.news247.gr/img/4215/9606089/722000/w660/660/ukraine1.jpg	2022-04-22 00:32	"Ο Ουκρανός πρόεδρος Βολοντίμιρ Ζελένσκι δήλωσε το βράδυ της Πέμπτης (21/04) ότι η Ρωσία απέρριψε την πρόταση για εκεχειρία κατά τη διάρκεια του Πάσχα των Ορθοδόξων. Ο πρόεδρος της Ουκρανίας ανέφερε, πάντως, στο βιντεοσκοπημένο μήνυμά του ότι εξακολουθεί να τρέφει ελπίδες για ειρήνευση. ""Χρειαζόμαστε 7 δισ. δολάρια μηνιαίως για να αντισταθμιστούν οι απώλειες"" Ο Ζελένσκι είπε ότι η χώρα του χρειάζεται 7 δισεκατομμύρια δολάρια κάθε μήνα για να αντισταθμίσει τις οικονομικές απώλειες που προκαλούνται από τη ρωσική εισβολή. Ο Ζελένσκι, μιλώντας διαδικτυακά σε ένα φόρουμ της Παγκόσμιας Τράπεζας, τόνισε ότι η διεθνής κοινότητα θα έπρεπε να αποκλείσει αμέσως τη Ρωσία από τους διεθνείς οικονομικούς οργανισμούς. Προέτρεψε επίσης όλες τις χώρες να διακόψουν τις σχέσεις τους με τη Μόσχα. Ο Ουκρανός πρόεδρος είπε ότι ο αποκλεισμός των λιμανιών της Μαύρης Θάλασσας από τους Ρώσους εμποδίζει τις ουκρανικές εξαγωγές, με αποτέλεσμα να επηρεάζεται η παγκόσμια επισιτιστική ασφάλεια. Εξάλλου, ο πρωθυπουργός της Ουκρανίας Ντενίς Σμίχαλ είπε ότι το ΑΕΠ της χώρας μπορεί να υποχωρήσει σε ποσοστό άνω του 50% φέτος και είπε ότι μετά τον πόλεμο η χώρα θα χρειαστεί ένα σχέδιο ανάκαμψης παρόμοιο με το Σχέδιο Μάρσαλ που εφαρμόστηκε στην Ευρώπη μετά τον Β΄ Παγκόσμιο Πόλεμο. Ο Σμίχαλ σημείωσε ότι είναι «κρίσιμης σημασίας» να επιβληθεί πλήρως αποκλεισμός στον τραπεζικό τομέα της Ρωσίας και να σταματήσουν οι εξαγωγές ενεργειακών προϊόντων. Όσον αφορά τη γεωργική παραγωγή, είπε ότι φέτος αναμένεται ότι θα καλλιεργηθεί το 80% των εκτάσεων που καλλιεργήθηκαν πέρσι. Στα 60 δισ. δολάρια οι καταστροφές Οι καταστροφές που έχουν υποστεί μέχρι σήμερα κτίρια και υποδομές της Ουκρανίας από τη ρωσική εισβολή υπολογίζονται σε περίπου 60 δισεκατομμύρια δολάρια και αυτό το κόστος θα αυξηθεί περαιτέρω όσο συνεχίζεται ο πόλεμος, δήλωσε ο πρόεδρος της Παγκόσμιας Τράπεζας Ντέιβιντ Μάλπας. Μιλώντας σε συνέδριο της Παγκόσμιας Τράπεζας για τις ανάγκες οικονομικής ενίσχυσης της Ουκρανίας, ο Μάλπας ανέφερε ότι η πρώιμη εκτίμηση του κόστους για την αποκατάσταση των υλικών ζημιών δεν περιλαμβάνει τον διαρκώς αυξανόμενο οικονομικό αντίκτυπο του πολέμου στη χώρα. «Ο πόλεμος συνεχίζεται, επομένως το κόστος θα αυξηθεί», σημείωσε ο πρόεδρος της Παγκόσμιας Τράπεζας. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
111	Ουκρανία: Θολό το τοπίο των συνομιλιών, ενώ το Azovstal πολιορκείται - Αγωνία για τους χιλιάδες αμάχους	Συνεχίζεται η πολιορκία στις εγκαταστάσεις του Azovstal, με τις ρωσικές δυνάμεις ωστόσο να μην επιτίθενται στους Ουκρανούς πολεμιστές που έχουν οχυρωθεί. Εκατοντάδες χιλιάδες παραμένουν εγκλωβισμένοι στη Μαριούπολη.	                        ΚΟΣΜΟΣ	Βομβαρδισμοί στο Αzovstal	https://www.news247.gr/img/9268/9605840/523000/w660/660/azovstal.jpg	2022-04-21 19:14	"Στη χαλυβουργία Azovstal έχει στραφεί το ""ενδιαφέρον"" της Ρωσίας, με τον ουκρανικό στρατό να ανακοινώνει ότι οι ρωσικές δυνάμεις έχουν κάνει απόπειρες εισβολής. Οι ρωσικές δυνάμεις πολιορκούν τις εγκαταστάσεις και τους τελευταίους Ουκρανούς πολεμιστές που έχουν οχυρωθεί, χωρίς ωστόσο να τους επιτίθενται, με τον Πούτιν να δίνει εντολή ""να μην πέσει μύγα"". Η παραπάνω εντολή δόθηκε από τον Πούτιν στον Ρώσο Υπουργό Άμυνας κατα την συνάντηση που είχαν, όπου ο Σεργκέι Σόιγκου ενημέρωσε τον πρόεδρο της Ρωσίας οτι η Μαριούπολη βρίσκεται πια εξ ολοκλήρου σε ρωσικά χέρια. ""Θα πρέπει να σκεφτούμε (...) τη ζωή και την υγεία των στρατιωτών μας και των αξιωματικών μας, δεν θα πρέπει να διεισδύσουμε σε αυτές τις κατακόμβες και να συρθούμε κάτω από τη γη. Αποκλείστε όλη αυτήν την ζώνη κατά τρόπο που να μην μπορεί να περάσει ούτε μύγα"", δήλωσε ο Βλαντίμιρ Πούτιν. Δεσμεύτηκε επίσης ότι θα σωθεί η ζωή αυτών που θα παραδοθούν. «Προτείνετε για άλλη μια φορά σε όλους αυτούς, που δεν έχουν καταθέσει τα όπλα, να το κάνουν, η ρωσική πλευρά τούς εγγυάται ότι θα σωθεί η ζωή τους και ότι θα αντιμετωπιστούν με αξιοπρέπεια», σημείωσε, λέγοντας ότι στους τραυματίες που θα παραδοθούν θα παρασχεθεί ιατρική βοήθεια. Ο Ζελένσκι αποκλείει το ενδεχόμενο να βρεθεί στη Μόσχα για συνομιλίες με τη ρωσική ηγεσία Ο Ουκρανός πρόεδρος Βολοντίμιρ Ζελένσκι απέκλεισε κατηγορηματικά το ενδεχόμενο να πάει στη Μόσχα για απευθείας συνομιλίες με τη ρωσική ηγεσία για τον τερματισμό του πολέμου. ""Εξ ονόματος της χώρας μου, θα ήμουν έτοιμος να επισκεφτώ οποιοδήποτε μέρος του πλανήτη. Όμως, ασφαλώς όχι τώρα και σίγουρα όχι τη Μόσχα. Αυτό απλώς αποκλείεται"", φέρεται να είπε στο ρωσικό μέσο ενημέρωσης Mediazona. Η συνέντευξη αυτή αναδημοσιεύτηκε στην αυστριακή εφημερίδα Der Standard. ""Παρ’ όλ’ αυτά, υπό διαφορετικές συνθήκες και με διαφορετική ηγεσία στη Μόσχα, τα πάντα θα ήταν πιθανά"", πρόσθεσε. Ο Ζελένσκι είπε στη συνέντευξη ότι η πολιτική ηγεσία της Ρωσίας διέπραξε ένα ""καταστροφικό λάθος"" με την εισβολή στη χώρα του και εξαιτίας της ο ρωσικός λαός επωμίζεται τις ευθύνες των ηγετών του. ""Από τώρα και στο εξής πολλές χώρες δεν θα αναρωτιούνται αν κάποιος είναι καλός ή κακός Ρώσος. Όλοι οι Ρώσοι θα αντιμετωπίζονται άσχημα. Η Ρωσία το έκανε αυτό. Σε τελική ανάλυση, δεν με αφορά αλλά θα πρέπει να φοβίζει τον ρωσικό λαό"", κατέληξε. Επιπλέον, διαψεύδει τους ισχυρισμούς της Ρωσίας που θέλουν τη Μαριούπολη να βρίσκεται υπό ρωσικό έλεγχο, λέγοντας ότι Ουκρανοί στρατιώτες παραμένουν σε ένα τμήμα της πόλης. Παραμένει δύσκολη η απομάκρυνση των αμάχων από τη Μαριούπολη Περίπου 120.000 άμαχοι εμποδίζονται να φύγουν από την πολιορκημένη Μαριούπολη, δήλωσε σήμερα ο Ζελένσκι. Ο Ουκρανός πρόεδρος είπε ότι η Ρωσία ελέγχει όντως το μεγαλύτερο μέρος αλλά σε ένα τμήμα της παραμένουν ακόμη Ουκρανοί στρατιώτες. Οι εναπομείναντες Ουκρανοί στρατιώτες βρίσκονται στο χαλυβουργείο Αζοφστάλ, απ’ όπου προβάλλουν αντίσταση στη ρωσική πολιορκία. Ο Ζελένσκι είπε ότι η Ουκρανία «προσέφερε όλες τις επιλογές» στη Ρωσία για την ανταλλαγή πολιτών και στρατιωτών από τη Μαριούπολη και περιμένει την απάντηση της Μόσχας. Παράλληλα, τρία λεωφορεία γεμάτα με αμάχους που αναχώρησαν από το λιμάνι της Μαριούπολης, η οποία τελεί σχεδόν εξ ολοκλήρου υπό ρωσικό έλεγχο, έφθασαν σήμερα στη Ζαπορίζια, μεγάλη πόλη της νοτιοανατολικής Ουκρανίας, σύμφωνα με δημοσιογράφο του Γαλλικού Πρακτορείου. Γυναίκες και παιδιά ήταν μέσα στα λεωφορεία, που δρομολογήθηκαν χάρη στο άνοιγμα ενός ""ανθρωπιστικού διαδρόμου"" έπειτα από μέρες κατά τη διάρκεια των οποίων αυτοί οι διάδρομοι ήταν αδύνατον να λειτουργήσουν λόγω των μαχών. Τέσσερα λεωφορεία που προορίζονταν για τη μεταφορά αμάχων που εγκατέλειψαν τις εστίες τους, κατάφεραν σήμερα το πρωί να φύγουν από τη Μαριούπολη αλλά δεν μπορούσε να ειπωθεί με σιγουριά ότι τα λεωφορεία που έφθασαν σήμερα το απόγευμα αποτελούσαν μέρος της αυτοκινητοπομπής αυτής. Τα λεωφορεία πρέπει να διασχίσουν τα 200 χλμ. μεταξύ του πολιορκημένου λιμανιού και της Ζαπορίζια και μερικές φορές μπορεί να χρειάζονται αρκετές ημέρες λόγω των αναρίθμητων σημείων ελέγχου. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
112	Ουκρανία: Περισσότερα όπλα υπόσχεται η Δανή πρωθυπουργός - Επίσκεψη στο Κίεβο με τον Σάντσεθ	Η Δανή πρωθυπουργός και ο Ισπανός ομόλογός της επισκέπτονται το Κίεβο σε ένδειξη αλληλεγγύης στην Ουκρανία.	                        ΚΟΣΜΟΣ	Επίσκεψη Φρεντέρικσεν - Σάντσεθ στο Κίεβο	https://www.news247.gr/img/5841/9605505/655000/w660/660/twitter.jpg	2022-04-21 18:33	Η Δανή πρωθυπουργός δεσμεύθηκε σήμερα να αποστείλει περισσότερα όπλα στην Ουκρανία κατά τη διάρκεια ταξιδιού της στο Κίεβο, όπου η ίδια και ο Ισπανός ομόλογός της Πέδρο Σάντσεθ συναντούν τον πρόεδρο Βολοντίμιρ Ζελένσκι, σε μια κίνηση στήριξης προς την χώρα. Η Μέτε Φρεντέρικσεν επισκέφθηκε επίσης την πόλη Μποροντιάνκα, που έχει υποστεί εκτεταμένη καταστροφή και η οποία ανακαταλήφθηκε μετά την αποχώρηση των ρωσικών στρατευμάτων από την περιοχή γύρω από το Κίεβο. «Στοχεύουμε να παραδώσουμε περισσότερα όπλα στην Ουκρανία, διότι αυτά είναι που χρειάζονται περισσότερο», δήλωσε η Φρεντέρικσκεν στο δανέζικο τηλεοπτικό δίκτυο TV2 όπως αναφέρει το ΑΠΕ-ΜΠΕ. Η Φρεντέρικσεν και ο Σάντσεθ έφθασαν στο Κίεβο νωρίς σήμερα, σύμφωνα με τις εικόνες που αναρτήθηκαν στον λογαριασμό του Σάντσεθ στο Twitter. Ακολουθήστε το News247.gr στο Google News και μάθετε πρώτοι όλες τις ειδήσεις	news247
113	Ζελένσκι: Αποκλείει το ενδεχόμενο να βρεθεί στη Μόσχα για συνομιλίες με τη ρωσική ηγεσία	"Για ""καταστροφικό λάθος"" κατηγόρησε τη Ρωσία ο Ουκρανός πρόεδρος αποκλείοντας κάθε ενδεχόμενο να βρεθεί στη Μόσχα για σειρά συνομιλιών με στόχο τον τερματισμό του πολέμου. "	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/4649/9605784/984000/w660/660/zelensky.jpg	2022-04-21 17:59	"Ο Ουκρανός πρόεδρος Βολοντίμιρ Ζελένσκι απέκλεισε κατηγορηματικά το ενδεχόμενο να πάει στη Μόσχα για απευθείας συνομιλίες με τη ρωσική ηγεσία για τον τερματισμό του πολέμου. ""Εξ ονόματος της χώρας μου, θα ήμουν έτοιμος να επισκεφτώ οποιοδήποτε μέρος του πλανήτη. Όμως, ασφαλώς όχι τώρα και σίγουρα όχι τη Μόσχα. Αυτό απλώς αποκλείεται"", φέρεται να είπε στο ρωσικό μέσο ενημέρωσης Mediazona. Η συνέντευξη αυτή αναδημοσιεύτηκε στην αυστριακή εφημερίδα Der Standard. ""Παρ’ όλ’ αυτά, υπό διαφορετικές συνθήκες και με διαφορετική ηγεσία στη Μόσχα, τα πάντα θα ήταν πιθανά"", πρόσθεσε. Ο Ζελένσκι είπε στη συνέντευξη ότι η πολιτική ηγεσία της Ρωσίας διέπραξε ένα ""καταστροφικό λάθος"" με την εισβολή στη χώρα του και εξαιτίας της ο ρωσικός λαός επωμίζεται τις ευθύνες των ηγετών του. ""Από τώρα και στο εξής πολλές χώρες δεν θα αναρωτιούνται αν κάποιος είναι καλός ή κακός Ρώσος. Όλοι οι Ρώσοι θα αντιμετωπίζονται άσχημα. Η Ρωσία το έκανε αυτό. Σε τελική ανάλυση, δεν με αφορά αλλά θα πρέπει να φοβίζει τον ρωσικό λαό"", κατέληξε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
114	Ουκρανία: Το Κίεβο ζητά επειγόντως τη δημιουργία διαδρόμου για την απομάκρυνση αμάχων από την Azovstal	Αμαχοι παραμένουν εγκλωβισμένοι στην Azovstal και η Ουκρανία ζητά την εγκαθίδρυση ανθρωπιστικού διαδρόμου. 	                        ΚΟΣΜΟΣ	Βομβαρδισμοί στο Αzovstal 	https://www.news247.gr/img/3956/9603197/229000/w660/660/azovstal.jpg	2022-04-21 17:54	Το ουκρανικό υπουργείο Εξωτερικών κάλεσε την Πέμπτη για την εγκαθίδρυση επειγόντως ενός ανθρωπιστικού διαδρόμου για την απομάκρυνση αμάχων από τη χαλυβουργία Azovstal, τον τελευταίο θύλακα αντίστασης στην πόλη-λιμάνι Μαριούπολη, που τελεί υπό πολιορκία από τις ρωσικές δυνάμεις. Οι άμαχοι «που κατέφυγαν σε μεγάλο αριθμό» στις εγκαταστάσεις της χαλυβουργίας «δεν εμπιστεύονται τους (Ρώσους) στρατιώτες», τόνισε το ουκρανικό υπουργείο με ανάρτηση στο Twitter. «Ένας ανθρωπιστικός διάδρομος είναι αναγκαίος επειγόντως» με «εγγυήσεις ότι οι άνθρωποι θα είναι ασφαλείς», πρόσθεσε όπως αναφέρει το ΑΠΕ-ΜΠΕ. Παράλληλα ο δήμαρχος της Μαριούπολης Βαντίμ Μποϊτσένκο δήλωσε ότι περίπου 200 άνθρωποι περιμένουν να απομακρυνθούν από την πόλη, αλλά μέχρι τις πρώτες απογευματινές ώρες κανένα λεωφορείο δεν είχε φτάσει για να τους παραλάβει. Πρόσθεσε πως ένα μικρό κομβόι λεωφορείων απομάκρυνε ανθρώπους την Τετάρτη από την πολιορκούμενη πόλη και τώρα κατευθύνεται προς την Ζαπορίζια που τελεί υπό τον έλεγχο ουκρανικών δυνάμεων. Η Μόσχα περιμένει απάντηση από τον Ζελένσκι Εν τω μεταξύ, το Κρεμλίνο δήλωσε την Πέμπτη ότι περιμένει ακόμη την απάντηση της Ουκρανίας στις γραπτές προτάσεις στις ειρηνευτικές συνομιλίες μεταξύ των δύο μερών και διερωτήθηκε γιατί ο Ουκρανός πρόεδρος Βολοντίμιρ Ζελένσκι αγνοεί το έγγραφο με τις προτάσεις. Ο Ζελένσκι δήλωσε την Τετάρτη ότι δεν έχει δει ούτε έχει ακούσει για το έγγραφο που το Κρεμλίνο είπε ότι έχει στείλει. «Επαναλαμβάνω για μια ακόμη φορά, όπως είπα και χθες, οι διατυπώσεις μας, στην ουσία στην τελευταία τους εκδοχή, διαβιβάσθηκαν στους συνομιλητές μας, στην ουκρανική διαπραγματευτική αντιπροσωπεία» δήλωσε ο εκπρόσωπος του Κρεμλίνου Ντμίτρι Πεσκόφ στους δημοσιογράφους. Ο Πεσκόφ δήλωσε ότι το Κρεμλίνο ενημερώθηκε για τη δήλωση του Ζελένσκι «η οποία εγείρει σοβαρά ερωτήματα σε σχέση με το γιατί κανένας δεν ενημέρωσε τον πρόεδρο Ζελένσκι για τις εκδοχές που υπάρχουν στο κείμενο». Οι δηλώσεις που γίνονται εκατέρωθεν δείχνουν να υπογραμμίζουν το χάσμα που υπάρχει στις θέσεις των δύο πλευρών αλλά κα την πενιχρή κατάσταση της μεταξύ τους επικοινωνίας, οκτώ εβδομάδες αφού η Ρωσία έστειλε τα στρατεύματά της και τα άρματα μάχης στην Ουκρανία και τρεις εβδομάδες μετά τις τελευταίες απευθείας συνομιλίες που είχαν στις 29 Μαρτίου. Ο Ρώσος πρόεδρος Βλαντίμιρ Πούτιν είχε δηλώσει στις 12 Απριλίου ότι οι συνομιλίες έφθασαν σε αδιέξοδο. Ο επικεφαλής διαπραγματευτής της Ουκρανίας είχε δηλώσει την Τρίτη ότι είναι δύσκολο να προβλεφθεί πότε θα επαναληφθούν λόγω της πολιορκίας της Μαριούπολης καθώς η Μόσχα θέλει να ενισχύσει τις θέσεις της για τη νέα στρατιωτική επίθεσή της. Ζελένσκι: Περίπου 120.000 άμαχοι εμποδίζονται να φύγουν από τη Μαριούπολη Περίπου 120.000 άμαχοι εμποδίζονται να φύγουν από την πολιορκημένη Μαριούπολη, δήλωσε την Πέμπτη ο πρόεδρος της Ουκρανίας Βολοντίμιρ Ζελένσκι. Απαντώντας στην ανακοίνωση που έκανε νωρίτερα ο Ρώσος υπουργός Άμυνας Σεργκέι Σοϊγκού ότι οι ρωσικές δυνάμεις ελέγχουν το μεγαλύτερο μέρος της Μαριούπολης, ο Ζελένσκι είπε ότι η Ρωσία ελέγχει όντως το μεγαλύτερο μέρος αλλά σε ένα τμήμα της παραμένουν ακόμη Ουκρανοί στρατιώτες. Οι εναπομείναντες Ουκρανοί στρατιώτες βρίσκονται στο χαλυβουργείο Αζοφστάλ, απ’ όπου προβάλλουν αντίσταση στη ρωσική πολιορκία. Ο Ζελένσκι είπε ότι η Ουκρανία «προσέφερε όλες τις επιλογές» στη Ρωσία για την ανταλλαγή πολιτών και στρατιωτών από τη Μαριούπολη και περιμένει την απάντηση της Μόσχας. Ακολουθήστε το News247.gr στο Google News και μάθετε πρώτοι όλες τις ειδήσεις	news247
115	Ουκρανία: Εντείνει τις επιθέσεις της η Ρωσία - Σφίγγει ο κλοιός στο Αζοφστάλ	"""Οι σύμμαχοι άρχισαν να καταλαβαίνουν τις ανάγκες μας για οπλισμό"" αναφέρει ο ουκρανός πρόεδρος, Βολοντίμιρ Ζελένσκι, την ώρα που η Ρωσία εντείνει τις επιθέσεις της σε Μαριούπολη, Χάρκοβο και Ντονμπάς."	                        ΚΟΣΜΟΣ	Ουκρανοί στρατιώτες στην κατεστραμμένη γέφυρα του Ιρπίν	https://www.news247.gr/img/8396/9604882/797000/w660/660/oukrania.jpg	2022-04-21 07:46	Ο ουκρανός πρόεδρος Βολοντίμιρ Ζελένσκι εξέφρασε ικανοποίηση στο χθεσινοβραδινό διάγγελμά του για το ότι οι σύμμαχοι και εταίροι της χώρας του «αρχίζουν» να κατανοούν τις ανάγκες της για όπλα, μετά τις επανειλημμένες διαμαρτυρίες του Κιέβου για τις καθυστερήσεις στις παραδόσεις. «Μπορώ να πω με μεγάλη ικανοποίηση, και με συγκρατημένη αισιοδοξία, ότι οι εταίροι μας άρχισαν να καταλαβαίνουν καλύτερα τις ανάγκες μας. Να καταλαβαίνουν τι ακριβώς χρειαζόμαστε. Και πότε το χρειαζόμαστε». «Όχι σε εβδομάδες, όχι σε έναν μήνα. Άμεσα. Τώρα αμέσως, διότι η Ρωσία αρχίζει να εντείνει τις επιθέσεις της». Νωρίτερα, μετά τη συνάντησή του με τον πρόεδρο του Ευρωπαϊκού Συμβουλίου Σαρλ Μισέλ στο Κίεβο, ο αρχηγός του ουκρανικού κράτους είπε πως τα χρονοδιαγράμματα για την άφιξη των όπλων «έγιναν πιο σαφή» και πρόσθεσε ότι η Δύση επιδεικνύει «θερμότερη συμπεριφορά» έναντι του Κιέβου, αξιώνοντας ταυτόχρονα η Ευρωπαϊκή Ένωση να αποφύγει καθυστερήσεις στις παραδόσεις και να προχωρήσει στην επιβολή κυρώσεων στο ρωσικό πετρέλαιο και στο ρωσικό φυσικό αέριο. Η Γερμανία δεν είναι ακόμα έτοιμη να προχωρήσει σε αυτό το βήμα, στηλίτευσε ο κ. Ζελένσκι, επικρίνοντας για άλλη μια φορά το Βερολίνο. Ο κ. Ζελένσκι είπε στο διάγγελμά του ότι η κατάσταση στο ανατολικό και στο νότιο τμήμα της Ουκρανίας παραμένει «πολύ σοβαρή». Η G7 υπόσχεται πάνω από 24 δισεκατομμύρια δολάρια στο Κίεβο Οι υπουργοί Οικονομικών της G7 ανακοίνωσαν σε συνεργασία με τη διεθνή κοινότητα ότι θα προσφέρουν βοήθεια στην Ουκρανία που θα ξεπεράσει τα 24 δισεκατομμύρια δολάρια φέτος και τα επόμενα χρόνια, προσθέτοντας ότι είναι διατεθειμένοι να κάνουν περισσότερα αν χρειάζεται. Στην ανακοίνωση που δημοσιοποίησαν, οι υπουργοί εξέφρασαν επίσης δυσαρέσκειά για τη συμμετοχή της Ρωσίας σε διεθνή φόρα, ανάμεσά τους την G20, το Διεθνές Νομισματικό Ταμείο και την Παγκόσμια Τράπεζα αυτή την εβδομάδα. «Οι διεθνείς οργανισμοί και τα πολυμερή φόρα δεν μπορούν να συνεχίζουν να συνεργάζονται με τη Ρωσία ακολουθώντας την πεπατημένη», υποστήριξαν. Διεμήνυσαν ταυτόχρονα πως θα συνεχίσουν την πίεση στη Μόσχα. Καντίροφ: Το Αζοφστάλ θα πέσει στα χέρια των ρωσικών δυνάμεων σήμερα Ο Ραμζάν Καντίροφ, ο ηγέτης της Δημοκρατίας της Τσετσενίας της Ρωσικής Ομοσπονδίας, διεμήνυσε ότι η αχανής εγκατάσταση της χαλυβουργίας Αζοφστάλ στη Μαριούπολη –ο τελευταίος θύλακας ουκρανικής αντίστασης σε αυτό το λιμάνι στρατηγικής σημασίας στην Αζοφική Θάλασσα– θα καταληφθεί εντός της ημέρας. «Πριν από το μεσημεριανό γεύμα, ή λίγο μετά, η Αζοφστάλ θα βρίσκεται υπό τον πλήρη έλεγχο των δυνάμεων της Ρωσικής Ομοσπονδίας», διαβεβαίωσε ο κ. Καντίροφ, που θεωρείται προστατευόμενος του ρώσου προέδρου Βλαντίμιρ Πούτιν, με ηχητικό μήνυμά του το οποίο μεταφόρτωσε σε ιστότοπους κοινωνικής δικτύωσης νωρίς σήμερα. Δυνάμεις της Τσετσενίας συμμετέχουν σε αυτή που το Κρεμλίνο αποκαλεί «ειδική στρατιωτική επιχείρηση» στην Ουκρανία από την 24η Φεβρουαρίου. Ο ίδιος ο Ραμζάν Καντίροφ, που κατηγορείται από μη κυβερνητικές οργανώσεις για σωρεία παραβιάσεων των ανθρωπίνων δικαιωμάτων κι έχει υπό τις διαταγές του ισχυρή παραστρατιωτική δύναμη, λέει πως βρίσκεται στην επικράτεια της Ουκρανίας, συμμετέχοντας με τους «καντιρόφτσι» του στην επίθεση των ρωσικών ενόπλων δυνάμεων. Η έφοδος της Ρωσίας στο Ντονμπάς δεν έχει αρχίσει ακόμη Ο γραμματέας του συμβουλίου εθνικής ασφαλείας της Ουκρανίας, ο Ολεξίι Ντανίλοφ, δήλωσε ότι η αναμενόμενη ευρείας κλίμακας έφοδος της Ρωσίας στο ανατολικό τμήμα της χώρας δεν έχει αρχίσει ακόμη. Ο ουκρανός πρόεδρος Βολοντίμιρ Ζελένσκι ανακοίνωσε την έναρξή της «μάχης για το Ντονμπάς» τη Δευτέρα. Επιθέσεις πράγματι καταγράφονται σε όλες τις γραμμές των μετώπων στο Ντανιέτσκ, το Λουγκάνσκ και το Χάρκοβο από το πρωί της Τρίτης, είπε ο κ. Ντανίλοφ στο πλαίσιο συνέντευξης που παραχώρησε σε ουκρανικό ραδιοφωνικό σταθμό χθες Τετάρτη, όμως είναι πιθανόν «δοκιμαστικές». Ο ίδιος είπε πως η Μόσχα πιθανόν θα συνεχίσει τη συγκέντρωση δυνάμεων, εφοδίων και εφεδρειών τις επόμενες δύο ως τέσσερις εβδομάδες. Ο κ. Ντανίλοφ προειδοποίησε εξάλλου εναντίον της σκέψης ότι η μάχη για το Ντονμπάς θα είναι η τελευταία και αποφασιστική σε αυτόν τον πόλεμο. «Δεν θα ήμουν τόσο αισιόδοξος, μπορεί να έχουμε πολλά και διάφορα πράγματα μπροστά μας», δήλωσε ο αξιωματούχος του συμβουλίου εθνικής ασφαλείας. Το 80% του Λουγκάνσκ υπό ρωσικό έλεγχο Μονάδες του ρωσικού στρατού ελέγχουν πλέον το 80% της περιφέρειας Λουγκάνσκ της ανατολικής Ουκρανίας, ανέφερε ο περιφερειάρχης Σερχίι Χαϊντάι μέσω Telegram αργά χθες βράδυ. Σύμφωνα με τον ίδιο, οι κοινότητες Ρουμπίζνε και Ποπάσνα έχουν πέσει «εν μέρει» στα χέρια του ρωσικού στρατού, έπειτα από σφοδρές μάχες τις τελευταίες εβδομάδες. Οι βομβαρδισμοί έχουν κλιμακωθεί, σύμφωνα με τον ίδιο αξιωματούχο. Όταν άρχιζε ο πόλεμος, την 24η Φεβρουαρίου, οι αυτονομιστές της αυτοανακηρυγμένης Λαϊκής Δημοκρατίας του Λουγκάνσκ έλεγχαν γύρω στο 30% του εδάφους της. Στην περιοχή απομένουν περίπου 70.000 κάτοικοι, κατά τον περιφερειάρχη Χαϊντάι. Εάν κηρυχθεί κατάπαυση του πυρός ενόψει του Πάσχα των ορθοδόξων την Κυριακή, σημείωσε ο ίδιος, θα αξιοποιηθεί όσο περισσότερο είναι δυνατόν για την απομάκρυνση αμάχων και τη διανομή βοήθειας. Ακολουθήστε το News247.gr στο Google News και μάθετε πρώτοι όλες τις ειδήσεις	news247
116	ΟΗΕ: Ο Γκουτέρες ζητά να συναντηθεί με Ζελένσκι και Πούτιν	Ο γενικός γραμματέας, Αντόνιο Γκουτέρες, προσπαθεί να αναλάβει πρωτοβουλία για να ξαναρχίσει ο διάλογος ώστε να βρεθεί μια λύση στον πόλεμο στην Ουκρανία.	                        ΚΟΣΜΟΣ	Ο γενικός γραμματέας του ΟΗΕ Αντόνιο Γκουτέρες	https://www.news247.gr/img/4672/9078820/744000/w660/660/guterres.jpg	2022-04-21 07:19	Ο γενικός γραμματέας του ΟΗΕ Αντόνιο Γκουτέρες με επιστολές που έστειλε την Τρίτη στους προέδρους της Ρωσίας και της Ουκρανίας, Βλαντίμιρ Πούτιν και Βολοντίμιρ Ζελένσκι, ζήτησε να γίνει δεκτός στη Μόσχα και το Κίεβο, ανακοίνωσε σήμερα ο εκπρόσωπός του, Στεφάν Ντουζαρίκ. Μετά την εισβολή της Ρωσίας στην Ουκρανία, στις 24 Φεβρουαρίου, ο ΟΗΕ έχει περιθωριοποιηθεί, μεταξύ άλλων και εξαιτίας της ρήξης που προκλήθηκε στο Συμβούλιο Ασφαλείας, μόνιμα μέλη του οποίου είναι η Ρωσία, η Γαλλία, η Βρετανία, οι ΗΠΑ και η Κίνα. «Αυτήν την περίοδο των μεγάλων κινδύνων, όσον αφορά τις συνέπειες, θέλει να συζητήσει τα καταπείγοντα μέτρα για την επαναφορά της ειρήνης στην Ουκρανία και το μέλλον της πολυμερούς προσέγγισης με βάση τη Χάρτα του ΟΗΕ και το διεθνές δίκαιο», διευκρίνισε ο εκπρόσωπος. Ο Γκουτέρες σημειώνει ότι «η Ουκρανία και η Ρωσική Ομοσπονδία είναι ιδρυτικά μέλη του ΟΗΕ και υπήρξαν ανέκαθεν ένθερμες υποστηρίκτριες του ΟΗΕ», πρόσθεσε. Με αυτές τις επιστολές, που υπέβαλε στις διπλωματικές αποστολές της Ρωσίας και της Ουκρανίας στον ΟΗΕ, ο γενικός γραμματέας προσπαθεί να αναλάβει πρωτοβουλία για να ξαναρχίσει ο διάλογος ώστε να βρεθεί μια λύση στον πόλεμο. Μέχρι τώρα ο Γκουτέρες είχε ελάχιστες επαφές με τον Ουκρανό πρόεδρο, με τον οποίο συνομίλησε τηλεφωνικά μία φορά, στις 26 Φεβρουαρίου. Εξάλλου, αφότου ο Γκουτέρες δήλωσε ότι η Ρωσία παραβίασε τον Χάρτη του ΟΗΕ εισβάλλοντας στην Ουκρανία, ο Ρώσος πρόεδρος αρνείται από την πλευρά του κάθε επαφή μαζί του. Την Τρίτη ο Γκουτέρες καταδίκασε τη νέα ρωσική στρατιωτική επιχείρηση στην ανατολική Ουκρανία και ζήτησε από τις δύο πλευρές να σταματήσουν τις μάχες για τέσσερις ημέρες, με την ευκαιρία του ορθόδοξου Πάσχα. Ακολουθήστε το News247.gr στο Google News και μάθετε πρώτοι όλες τις ειδήσεις	news247
117	"Ουκρανία: Ο Λαβρόφ ""πετάει"" το μπαλάκι στο Κίεβο για τις συνομιλίες - Εγκλωβισμένοι άμαχοι στη Μαριούπολη"	Τις προϋποθέσεις για να επιτευχθούν συνομιλίες μεταξύ Κιέβου και Μόσχας, γνωστοποίησε στον Τούρκο ομόλογό του ο Σεργκέι Λαβρόφ. Παραμένει δύσκολη η απομάκρυνση των αμάχων από τη Μαριούπολη.	                        ΚΟΣΜΟΣ	Βομβαρδισμένο ρωσικό τανκ στην Ουκρανία	https://www.news247.gr/img/1451/9604595/902000/w660/660/oukrania..jpg	2022-04-20 20:51	"Λίγες ημέρες προτού συμπληρωθούν δύο μήνες από την έναρξη της εισβολής στην Ουκρανία, οι βομβαρδισμοί από τις ρωσικές δυνάμεις συνεχίζονται αμείωτοι, με τις συνομιλίες μεταξύ Κιέβου και Μόσχας να παραμένουν στο κενό. Ο Ρώσος υπουργός Εξωτερικών, Σεργκέι Λαβρόφ δήλωσε στον Τούρκο ομόλογό του Μεβλούτ Τσαβούσογλου σε τηλεφωνική επικοινωνία που είχαν οι δύο αξιωματούχοι, ότι η έκβαση των συνομιλιών με την Ουκρανία εξαρτάται πλήρως από την ετοιμότητα του Κιέβου να λάβει υπόψη τις απαιτήσεις της Ρωσίας. Το ρωσικό υπουργείο Εξωτερικών ανέφερε επίσης ότι Λαβρόφ και Τσαβούσογλου συζήτησαν την κατάσταση στην Μαριούπολη και πιθανά μέτρα που έχουν στόχο την παροχή ασφάλειας σε αμάχους, συμπεριλαμβανομένων πολιτών ξένων χωρών. Ο Ζελένσκι ""δεν έχει δει"" το προσχέδιο ειρηνευτικής συμφωνίας που ισχυρίζεται ότι έστειλε το Κρεμλίνο Ο Βολοντίμιρ Ζελένσκι δήλωσε σήμερα ότι δεν έχει δει, ούτε έχει ακούσει κάτι σχετικά με το προσχέδιο με τους όρους για τον τερματισμό του πολέμου που το Κρεμλίνο λέει ότι έστειλε στο Κίεβο. Νωρίτερα, ο εκπρόσωπος του Κρεμλίνου Ντμίτρι Πεσκόφ είπε ότι η Μόσχα αναμένει «μια απάντηση» αφού παρέδωσε το έγγραφο αυτό στην ουκρανική πλευρά. Στη συνέντευξη Τύπου που παραχώρησε στο Κίεβο μαζί με τον πρόεδρο του Ευρωπαϊκού Συμβουλίου Σαρλ Μισέλ, ο Ζελένσκι είπε ότι η ένταξη της Ουκρανίας στην ΕΕ αποτελεί «προτεραιότητα» της χώρας του. «Είναι προτεραιότητα για το κράτος μας, για την ισχύ του λαού μας», τόνισε ο Ουκρανός πρόεδρος. Ο Μισέλ από την πλευρά του διαβεβαίωσε ότι η ΕΕ θα κάνει «ό,τι μπορεί» ώστε η Ουκρανία «να κερδίσει τον πόλεμο» και επισήμανε ότι η ΕΕ έχει δώσει μέχρι τώρα στρατιωτική βοήθεια ύψους 1,5 δισεκ. ευρώ στο Κίεβο. «Δεν είστε μόνοι, είμαστε μαζί σας και θα κάνουμε ότι είναι δυνατόν για να σας στηρίξουμε και να φροντίσουμε ώστε η Ουκρανία να κερδίσει τον πόλεμο», τόνισε ο Μισέλ. Ο Βλαντίμιρ Πούτιν «δεν θα καταφέρει να διχάσει» την ΕΕ, διαβεβαίωσε εξάλλου ο Μισέλ, χαιρετίζοντας εν παρόδω την ικανότητα των «27» να λαμβάνουν αποφάσεις «όλοι μαζί και ομόφωνα» σχετικά με τις κυρώσεις σε βάρος της Ρωσίας. Παραμένει δύσκολη η απομάκρυνση των αμάχων από τη Μαριούπολη Λιγότερα λεωφορεία από όσο ήταν προγραμματισμένο μπόρεσαν να φτάσουν σήμερα σε αμάχους στη Μαριούπολη και δεν απομακρύνθηκαν πολλοί άνθρωποι, δήλωσε ο περιφερειακός κυβερνήτης του Ντονέτσκ. Ο Πάβλο Κιριλένκο έκανε τις δηλώσεις αυτές αφού ο δήμαρχος της Μαριούπολης είπε σήμερα ότι ελπίζει ότι 90 λεωφορεία θα μπορούσαν να εισέλθουν στην πόλη και να απομακρύνουν περίπου 6.000 ανθρώπους που έχουν εγκλωβιστεί στην πολιορκούμενη πόλη- κυρίως γυναίκες, παιδιά και ηλικιωμένους. «Κόσμος μαζεύτηκε στα συμφωνημένα σημεία συνάντησης, αλλά λίγοι από αυτούς μπήκαν στα λεωφορεία», είπε, χωρίς να δώσει στοιχεία. Λίγο νωρίτερα, δύο αυτόπτες μάρτυρες στο πρακτορείο Reuters τόνισε ότι δεκάδες άμαχοι επιβιβάστηκαν σε ένα μικρό κομβόι λεωφορείων, στη Μαριούπολη, και στη συνέχεια αναχώρησαν από ένα προκαθορισμένο σημείο εκκένωσης με προορισμό εδάφη ελεγχόμενα από την Ουκρανία. Δοκιμές νέους διηπειρωτικού πυραύλου από τη Ρωσία Η Ρωσία ανακοίνωσε σήμερα ότι πραγματοποίησε δοκιμή του νέου διηπειρωτικού βαλλιστικού πυραύλου Sarmat, ενός στρατηγικού όπλου που, όπως είπε ο Βλαντίμιρ Πούτιν, δεν υπάρχει πουθενά αλλού ανάλογος του, ο οποίος θα κάνει όσους προσπαθούν να απειλήσουν τη Ρωσία να το ξανασκεφτούν. Ο Πούτιν εμφανίστηκε στη τηλεόραση να ενημερώνεται από τον στρατό ότι ο πύραυλος εκτοξεύθηκε από το Πλεσέτσκ στα βορειοδυτικά της χώρας και έπληξε στόχους στη χερσόνησο Καμτσάτκα στα ανατολικά. «Το νέο σύστημα διαθέτει τις υψηλότερες προδιαγραφές από άποψη τακτικής και τεχνολογίας και είναι σε θέση να αντιπαρέλθει όλα τα σύγχρονα μέσα αντιπυραυλικής άμυνας. Δεν έχει ανάλογο στον κόσμο και δεν θα έχει για μεγάλο χρονικό διάστημα» είπε ο Πούτιν. «Αυτό το πραγματικά μοναδικό όπλο θα ενισχύσει τις δυνατότητες των ενόπλων μας δυνάμεων, θα εγγυηθεί αξιόπιστα την ασφάλεια της Ρωσίας από εξωτερικές απειλές και θα υποχρεώσει να το ξανασκεφθούν εκείνοι που μέσα από την απροκάλυπτη επιθετική τους ρητορική προσπαθούν να απειλήσουν την χώρα μας» είπε ο Πούτιν. Ο Sarmat είναι ένας νέος βαρέως τύπου διηπειρωτικός πύραυλος τον οποίο η Ρωσία προτίθεται να αναπτύξει και να φέρει 10 ή περισσότερες κεφαλές ο καθένας, σύμφωνα με την Υπηρεσία Έρευνας του αμερικανικού Κογκρέσου (U.S. Congressional Research Service). Ο πύραυλος αυτός αναπτύσσονταν επί χρόνια και η δοκιμαστική εκτόξευση του δεν αποτελεί έκπληξη για την Δύση, αλλά γίνεται σε μια στιγμή ακραίων γεωπολιτικών εντάσεων κατά την διάρκεια του πολέμου στην Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
118	"Ζελένσκι: Υποστηρίζει ανοιχτά τον Μακρόν και ζητά από τη Λεπέν ""να κατανοήσει το λάθος της"""	"Θερμός υποστηρικτής του Εμανουέλ Μακρόν δηλώνει ο Βολοντίμιρ Ζελένσκι, στη ""σκιά"" των γαλλικών εκλογών. Ζητά από την ""ανεπιθύμητη"" Λεπέν να κατανοήσει το λάθος της για τις φιλικές σχέσεις της με τον Πούτιν."	                        ΚΟΣΜΟΣ	Βολοντίμιρ Ζελένσκι και Εμανουέλ Μακρόν	https://www.news247.gr/img/2983/9604322/890000/w660/660/zelensky-macron.jpg	2022-04-20 17:48	"Φιλικός προς τον Μακρόν, εχθρικός προς την Λεπέν, όπως και ο Αλεξέι Ναβάλνι, εμφανίζεται ο πρόεδρος της Ουκρανίας Βολοντιμίρ Ζελένσκι, λίγες ημέρες πριν τον τελευταίο γύρο των γαλλικών εκλογών. Σε συνέντευξη του προς γαλλικό τηλεοπτικό σταθμό, ο Ζελένσκι κάλεσε την ακροδεξιά υποψήφια, η οποία ως γνωστόν έχει κηρυχθεί ανεπιθύμητη στην Ουκρανία, να αναθεωρήσει τις φιλικές ως σήμερα απόψεις της για τον Βλαντίμιρ Πούτιν. ""Εάν η υποψήφια πρόεδρος (Λεπέν) κατανοήσει ότι έκανε λάθος, (…) η σχέση μας θα μπορούσε να αλλάξει"", δήλωσε ο Ουκρανός πρόεδρος και συμπλήρωσε ότι με τον Εμανουέλ Μακρόν διατηρεί σχέσεις που δεν θα ήθελε να τις χάσει. Νέα δημοσκόπηση δείχνει νίκη Μακρόν με 56% Ο Εμανουέλ Μακρόν θα είναι ο νικητής του δεύτερου γύρου των γαλλικών προεδρικών εκλογών εξασφαλίζοντας το 56% των ψήφων απέναντι στην Μαρίν Λεπέν, σύμφωνα με δημοσκόπηση των Opinionway-Kea Partners για την Les Echos και το Radio Classique. Η συμμετοχή στην ψηφοφορία αναμένεται να φθάσει το 71%. Χθες το φως της δημοσιότητας είδαν άλλες τρεις δημοσκοπήσεις σύμφωνα με τις οποίες ο Εμανουέλ Μακρόν φαίνεται να προηγείται της Μαρίν Λεπέν και να κερδίζει με ποσοστά υψηλότερα από εκείνα που καταγράφονταν πριν από τον πρώτο γύρο. Η δημοσκόπηση της εταιρείας Ipsos δίνει στον Μακρόν ποσοστό 56,5% στον δεύτερο γύρο. Η ίδια εταιρεία τον έδινε νικητή των προεδρικών εκλογών με ποσοστό 53% στις 8 Απριλίου, δηλαδή δύο ημέρες πριν από τον πρώτο γύρο. Στη δημοσκόπηση της Opinionway ο Μακρόν φαίνεται να κερδίζει τις εκλογές με ποσοστό 56%, δηλαδή δύο μονάδες πάνω σε σύγκριση με την προηγούμενη δημοσκόπηση, την Παρασκευή. Νικητή των εκλογών με 55% τον φέρνει και η δημοσκόπηση της Ifop, που πριν από τον πρώτο γύρο του έδινε ποσοστό 52% στον δεύτερο γύρο. Σύμφωνα με την Ifop, η αποχή αναμένεται να κυμανθεί γύρω στο 26%. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
119	"Ζελένσκι: ""Σε λίγες εβδομάδες θα αποδοθεί στην Ουκρανία καθεστώς υποψήφιας προς ένταξη στην ΕΕ"""	Την εκτίμησή του ότι σε λίγες εβδομάδες θα αποδοθεί στην Ουκρανία καθεστώς υποψήφιας προς ένταξη στην ΕΕ, έκανε ο Βολοντίμιρ Ζελένσκι. Οι υποσχέσεις της φον ντερ Λάιεν για επίσκευση της διαδικασίας.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/2611/9601575/216000/w660/660/zelenski.jpg	2022-04-18 21:33	Ο Βολοντίμιρ Ζελένσκι παρέδωσε το συμπληρωμένο ερωτηματολόγιο για την ένταξη της χώρας του στην Ευρωπαϊκή Ένωση σε απεσταλμένο των Βρυξελλών και εξέφρασε την πεποίθηση ότι αυτό το βήμα θα οδηγήσει εντός των επόμενων εβδομάδων στο να αποδοθεί στην Ουκρανία καθεστώς υποψήφιας προς ένταξη στην ΕΕ. Η πρόεδρος της Ευρωπαϊκής Επιτροπής Ούρσουλα φον ντερ Λάιεν είχε επιδώσει το ερωτηματολόγιο στον Ζελένσκι στη διάρκεια της επίσκεψής της στο Κίεβο στις 8 Απριλίου, υποσχόμενη επίσπευση της έναρξης της διαδικασίας για την ένταξη της Ουκρανίας στην ΕΕ μετά τη ρωσική εισβολή στη χώρα. Ο Ζελένσκι παρέδωσε το συμπληρωμένο ερωτηματολόγιο στον απεσταλμένο της ΕΕ στην Ουκρανία, σε μια στιγμή που απαθανατίστηκε σε βίντεο που έδωσε στη δημοσιότητα η ουκρανική κυβέρνηση. «Πιστεύουμε ακράδαντα ότι αυτή η διαδικασία (της απόδοσης καθεστώτος υποψήφιας χώρας προς ένταξη στην ΕΕ) θα λάβει χώρα τις ερχόμενες εβδομάδες και θα είναι θετική για την ιστορία του λαού μας, δεδομένου του τιμήματος που πλήρωσε στην πορεία του προς την ανεξαρτησία και την ελευθερία», δήλωσε ο πρόεδρος της Ουκρανίας. Νωρίτερα σήμερα ο υποδιευθυντής του γραφείου της ουκρανικής προεδρίας είχε εκτιμήσει ότι στην Ουκρανία θα μπορούσε να αποδοθεί καθεστώς υποψήφιας χώρας προς ένταξη στην ΕΕ κατά την προγραμματισμένη σύνοδο του Ευρωπαϊκού Συμβουλίου τον Ιούνιο. Η Ευρωπαϊκή Επιτροπή θα πρέπει πρώτα να γνωμοδοτήσει σχετικά με το εάν η Ουκρανία πληροί τα κριτήρια για να ενταχθεί στην ΕΕ. Ως υποψήφια χώρα, η Ουκρανία θα αρχίσει στη συνέχεια διαπραγματεύσεις για την ευθυγράμμιση της νομοθεσίας της με το νομικό πλαίσιο της Ευρωπαϊκής Ένωσης. Ακολουθήστε το News247.gr στο Google News και μάθετε πρώτοι όλες τις ειδήσεις	news247
120	"Ουκρανία: Συνεχίζεται το σφυροκόπημα των Ρώσων - ""Διαφιλονικούμενη"" η Μαριούπολη"	"Μαίνονται οι μαζικές επιθέσεις των ρωσικών δυνάμεων σε πόλεις της Ουκρανίας. Στο στόχαστρο και το Λβιβ, με τουλάχιστον έξι νεκρούς σε επιδρομές πυραύλων. Ο Πούτιν τιμά ως ""ήρωες"" τους άνδρες που κατηγορούνται για τις σφαγές στην Μπούτσα."	                        ΚΟΣΜΟΣ	Μαίνονται οι βομβαρδισμοί στην Ουκρανία	https://www.news247.gr/img/9610/9601542/037000/w660/660/oukrania1.jpg	2022-04-18 21:13	"Λίγες ημέρες πριν συμπληρωθούν δύο μήνες από την έναρξη του πολέμου στην Ουκρανία, συνεχίζονται αμείωτες οι μαζικές επιθέσεις των ρωσικών δυνάμεων, τη στιγμή που σφίγγει ο κλοιός γύρω από τη Μαριούπολη. Ανώτερος αξιωματούχος του αμερικανικού υπουργείου Άμυνας χαρακτήρισε ""διαφιλονικούμενη"" τη Μαριούπολη, τη στρατηγική πόλη-λιμάνι της ανατολικής Ουκρανίας όπου η Ρωσία φέρεται να έχει στείλει στρατιωτικές ενισχύσεις τις τελευταίες ημέρες. ""Η εκτίμηση μας είναι ότι η Μαριούπολη παραμένει διαφιλονικούμενη… Εξακολουθεί να απειλείται από αέρος, τόσο από πυραυλικές επιθέσεις όσο και από βόμβες και φυσικά οβίδες πυροβολικού"", δήλωσε αξιωματούχος που ζήτησε να μην κατονομαστεί. Σύμφωνα με τον ίδιο, στην παρούσα φάση έχουν αναπτυχθεί περίπου 76 ρωσικά τάγματα στη νότια και την ανατολική Ουκρανία, 11 από τα οποία εστάλησαν τις τελευταίες ημέρες. Από την πλευρά του, ο σύμβουλος του υπουργείου Εσωτερικών της Ουκρανίας, Αντόν Χερασένκο, σε δηλώσεις του στην κρατική τηλεόραση, ανέφερε για τις ουκρανικές δυνάμεις ότι ""συνεχίζουν να μάχονται εναντίον του ρωσικού στρατούστη Μαριούπολη"". Τουλάχιστον έξι νεκροί σε επιδρομές πυραύλων στο Λβιβ Σύμφωνα με ανακοίνωση του περιφερειακού κυβερνήτη Maksym Kozystkiy, έξι άνθρωποι σκοτώθηκαν και οκτώ τραυματίστηκαν σε επιδρομές πυραύλων στο Λβιβ. Πληροφορίες που μετέδωσε το Reuters αναφέρουν ότι τρεις πύραυλοι έπληξαν εγκαταστάσεις στρατιωτικής υποδομής, ενώ ένας έπληξε μια εγκατάσταση αντικατάστασης ελαστικών αυτοκινήτου. Ρωσικά αεροσκάφη κατέστρεψαν αποθήκη με όπλα ξένης κατασκευής κοντά στο Λβιβ Αεροσκάφη της ρωσικής Πολεμικής Αεροπορίας πραγματοποίησαν αεροπορικές επιδρομές με στόχο ένα κέντρο υλικοτεχνικής υποστήριξης του ουκρανικού στρατού κοντά στην πόλη Λβιβ και κατέστρεψαν μεγάλο αριθμό όπλων ξένης κατασκευής που ήταν αποθηκευμένα εκεί, ανακοίνωσε το ρωσικό υπουργείο Άμυνας. Την ανακοίνωση μετέδωσε το ρωσικό πρακτορείο ειδήσεων TASS, την αναμετέδωσαν το Reuters και το Γαλλικό Πρακτορείο. Συγκεκριμένα ο ρωσικός στρατός υποστήριξε ότι κατέστεψε με «πύραυλους υψηλής ακρίβειας» μια μεγάλη αποθήκη όπλων ξένης κατασκευής που είχαν παραδοθεί πρόσφατα στην Ουκρανία. «Το κέντρο υλικοτεχνικής υποστήριξης και μεγάλες παρτίδες ξένων όπλων, που παραδόθηκαν στην Ουκρανία τις τελευταίες έξι ημέρες από τις Ηνωμένες Πολιτείες και ευρωπαϊκές χώρες, που ήταν αποθηκευμένα εκεί, καταστράφηκαν», δήλωσε ο εκπρόσωπος του υπουργείου Άμυνας της Ρωσίας Ίγκορ Κονασένκοφ. Ρωσικές δυνάμεις κατέστρεψαν επίσης ένα κέντρο επισκευής βαλλιστικών πυραύλων Tochka U στην πόλη Ντνίπρο, ανέφερε το υπουργείο. Ζελένσκι: Σε λίγες εβδομάδες θα αποδοθεί στην Ουκρανία καθεστώς υποψήφιας προς ένταξη στην ΕΕ Ο Βολοντίμιρ Ζελένσκι παρέδωσε το συμπληρωμένο ερωτηματολόγιο για την ένταξη της χώρας του στην Ευρωπαϊκή Ένωση σε απεσταλμένο των Βρυξελλών και εξέφρασε την πεποίθηση ότι αυτό το βήμα θα οδηγήσει εντός των επόμενων εβδομάδων στο να αποδοθεί στην Ουκρανία καθεστώς υποψήφιας προς ένταξη στην ΕΕ. Η πρόεδρος της Ευρωπαϊκής Επιτροπής Ούρσουλα φον ντερ Λάιεν είχε επιδώσει το ερωτηματολόγιο στον Ζελένσκι στη διάρκεια της επίσκεψής της στο Κίεβο στις 8 Απριλίου, υποσχόμενη επίσπευση της έναρξης της διαδικασίας για την ένταξη της Ουκρανίας στην ΕΕ μετά τη ρωσική εισβολή στη χώρα. Ο Ζελένσκι παρέδωσε το συμπληρωμένο ερωτηματολόγιο στον απεσταλμένο της ΕΕ στην Ουκρανία, σε μια στιγμή που απαθανατίστηκε σε βίντεο που έδωσε στη δημοσιότητα η ουκρανική κυβέρνηση. «Πιστεύουμε ακράδαντα ότι αυτή η διαδικασία (της απόδοσης καθεστώτος υποψήφιας χώρας προς ένταξη στην ΕΕ) θα λάβει χώρα τις ερχόμενες εβδομάδες και θα είναι θετική για την ιστορία του λαού μας, δεδομένου του τιμήματος που πλήρωσε στην πορεία του προς την ανεξαρτησία και την ελευθερία», δήλωσε ο πρόεδρος της Ουκρανίας. Νωρίτερα σήμερα ο υποδιευθυντής του γραφείου της ουκρανικής προεδρίας είχε εκτιμήσει ότι στην Ουκρανία θα μπορούσε να αποδοθεί καθεστώς υποψήφιας χώρας προς ένταξη στην ΕΕ κατά την προγραμματισμένη σύνοδο του Ευρωπαϊκού Συμβουλίου τον Ιούνιο. Η Ευρωπαϊκή Επιτροπή θα πρέπει πρώτα να γνωμοδοτήσει σχετικά με το εάν η Ουκρανία πληροί τα κριτήρια για να ενταχθεί στην ΕΕ. Ως υποψήφια χώρα, η Ουκρανία θα αρχίσει στη συνέχεια διαπραγματεύσεις για την ευθυγράμμιση της νομοθεσίας της με το νομικό πλαίσιο της Ευρωπαϊκής Ένωσης. Περίπου 40.000 άμαχοι εκτοπίστηκαν από τη Μαριούπολη στη Ρωσία Ο δήμαρχος της πολιορκημένης Μαριούπολης υποστήριξε σήμερα ότι περίπου 40.000 άμαχοι εκτοπίστηκαν δια της βίας στη Ρωσία ή σε ελεγχόμενες από τη Ρωσία περιοχές της Ουκρανίας. «Δυστυχώς, πρέπει να δηλώσω ότι από σήμερα εκτοπίζουν δια της βίας» τους κατοίκους, είπε ο Βαντίμ Μποϊτσένκο μιλώντας στην ουκρανική τηλεόραση. «Επαληθεύσαμε μέσω του δημοτικού ληξιαρχείου ότι έχουν ήδη εκτοπίσει περισσότερους από 40.000 ανθρώπους», πρόσθεσε. Το πρακτορείο Reuters δεν ήταν σε θέση να επαληθεύσει αυτόν τον ισχυρισμό από ανεξάρτητες πηγές. Η Ρωσία αρνείται ότι στοχοθετεί αμάχους στην Ουκρανία. ""Η Ρωσία ξεκινάει νέα επίθεση στην ανατολική Ουκρανία"" Η διοίκηση των ενόπλων δυνάμεων της Ουκρανίας, ανακοίνωσε ότι παρατήρησε ενδείξεις σύμφωνα με τις οποίες η Ρωσία ξεκινάει μια νέα αναμενόμενη επίθεση στο ανατολικό τμήμα της χώρας, αυξάνοντας την ένταση των επιθέσεων στις περιοχές Ντονέτσκ και Χάρκιβ. Σε ανάρτηση της στο Facebook, η διοίκηση των ενόπλων δυνάμεων αναφέρει επίσης ότι η κύρια στρατιωτική δύναμη της Ρωσίας έχει επικεντρωθεί στο να θέσει υπό τον έλεγχο της το σύνολο των περιφερειών του Ντονέτσκ και Λουχάνσκ. Αναφέρει επίσης ότι μάχες διεξάγονται στη Μαριούπολη, όπου όπως είπε η Ρωσία επιχειρεί να εισβάλει στο λιμάνι της πόλης. ΟΗΕ: ""Δεν υπάρχουν στον ορίζοντα εκεχειρίες για ανθρωπιστικούς λόγους στην Ουκρανία"" Εκεχειρίες για ανθρωπιστικούς λόγους μεταξύ ουκρανικών και ρωσικών δυνάμεων στην Ουκρανία δεν είναι εφικτές στο κοντινό μέλλον, αλλά μπορεί να είναι εφικτές σε κάποιες εβδομάδες, δήλωσε ο αναπληρωτής γενικός γραμματέας του ΟΗΕ, αρμόδιος για τις ανθρωπιστικές υποθέσεις, Μάρτιν Γκρίφιθς. Σε ενημέρωση δημοσιογράφων στην έδρα του ΟΗΕ στη Νέα Υόρκη, ο Γκρίφιθς είπε ότι Ρώσοι αξιωματούχοι δεν έχουν θέσει ακόμη τοπικές εκεχειρίες στην κορυφή της ατζέντας τους. Συμπλήρωσε ότι αξιωματούχοι ανθρωπιστικής βοήθειας του ΟΗΕ σχεδιάζουν να στείλουν μια αυτοκινητοπομπή μέσα στις επόμενες δύο ημέρες στην εμπόλεμη ανατολική περιοχή του Ντονέτσκ και από εκεί, να στείλουν προμήθειες στην περιοχή του Λουχάνσκ. Ο Πούτιν τιμά τον ""ηρωισμό"" της Ταξιαρχίας για τη σφαγή στη Μπούτσα Ο Βλαντίμιρ Πούτιν απένειμε τιμητικό τίτλο για «ηρωισμό» στην 64η μηχανοκίνητη ταξιαρχία τυφεκιοφόρων, η οποία κατηγορείται από το Κίεβο ότι συμμετείχε σε σφαγές που διαπράχθηκαν στην Μπούτσα. Σύμφωνα με το Κρεμλίνο, ο Πούτιν υπέγραψε διάταγμα με το οποίο απονέμεται ο «επίτιμος τίτλος Φρουράς» σε αυτή την ταξιαρχία λόγω του «ηρωισμού και της επιμονής, της αποφασιστικότητας και του θάρρους» των ανδρών της. «Οι επιδέξιες και αποφασιστικές ενέργειες όλου του προσωπικού (της ταξιαρχίας) κατά τη διάρκεια της ειδικής στρατιωτικής επιχείρησης στην Ουκρανία αποτελούν πρότυπο εκτέλεσης στρατιωτικού καθήκοντος, θάρρους, αποφασιστικότητας και υψηλού επαγγελματισμού», έγραψε ο Πούτιν απευθυνόμενος σε στρατιώτες. Το Κρεμλίνο δεν αναφέρει πού βρίσκονται ή πού έχουν αναπτυχθεί αυτοί οι άνδρες ούτε διευκρίνισε τις αποστολές τους. Η Ουκρανία κατηγόρησε τον ρωσικό στρατό και ειδικότερα την εν λόγω 64η ταξιαρχία ότι διέπραξε σφαγή αμάχων στην Μπούτσα, που αποκαλύφθηκε μετά την αποχώρηση των Ρώσων στρατιωτών στις 30 Μαρτίου. Η Ρωσία αρνείται την κατηγορία και κατηγορεί τις ουκρανικές αρχές και τα δυτικά μέσα ενημέρωσης ότι σκηνοθέτησαν τη σφαγή ή ότι οι ουκρανικές δυνάμεις τη διέπραξαν για να κατηγορήσουν τη Μόσχα γι' αυτήν. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
121	Μεντβεντσούκ: Ζητά σε βίντεο την ανταλλαγή του με στρατιώτες και αμάχους της Μαριούπολης	Δύο Βρετανοί στρατιώτες που κρατούνται από τις ρωσικές δυνάμεις εμφανίστηκαν στην κρατική τηλεόραση και ζήτησαν να τους ανταλλάξουν με τον φιλορώσο πολιτικό Μεντβεντσούκ. Η απάντηση του Κιέβου.	                        ΚΟΣΜΟΣ	Μια φωτογραφία του Βίκτορ Μεντβεντσούκ με χειροπέδες έδωσε στη δημοσιότητα ο πρόεδρος της Ουκρανίας, ύστερα από μια &#034;επιχείρηση των ειδικών δυνάμεων&#034; για τη σύλληψή του.	https://www.news247.gr/img/4987/9594321/782000/w660/660/ukraine.jpg	2022-04-18 14:14	Δύο Βρετανοί μαχητές που συνελήφθησαν στην Ουκρανία από ρωσικές δυνάμεις εμφανίστηκαν στη ρωσική κρατική τηλεόραση σήμερα και ζήτησαν να τους ανταλλάξουν με φιλορώσο πολιτικό που κρατείται από τις ουκρανικές αρχές. Δεν ήταν σαφές πόσο ελεύθερα μπορούσαν να εκφραστούν οι δύο άνδρες, Σον Πίνερ και Άιντεν Άσλιν. Και οι δύο μίλησαν ύστερα από υπόδειξη ενός άγνωστου άνδρα. Οι δύο Βρετανοί ζήτησαν από τον πρωθυπουργό Μπόρις Τζόνσον να τους βοηθήσει να επιστρέψουν στην πατρίδα τους ως αντάλλαγμα για την απελευθέρωση από την Ουκρανία του φιλορώσου πολιτικού Βίκτορ Μεντβεντσούκ. Το Κίεβο απαντά με βίντεο του Μεντβεντσούκ Από την μεριά τους οι ουκρανικές υπηρεσίες ασφαλείας (SBU) δημοσιοποίησαν σήμερα ένα βίντεο του Ουκρανού βουλευτή και επιχειρηματία Βίκτορ Μεντβεντσούκ, ενός προσώπου από το στενό περιβάλλον του Βλαντίμιρ Πούτιν που συνελήφθη πρόσφατα, ο οποίος ζητά να τον ανταλλάξουν με στρατιώτες και αμάχους από την πολιορκημένη πόλη της Μαριούπολης. «Θέλω να απευθυνθώ στον Ρώσο πρόεδρο Βλαντίμιρ Πούτιν και στον Ουκρανό πρόεδρο Βολοντίμιρ Ζελένσκι με το αίτημα να με ανταλλάξουν από την ουκρανική πλευρά με τους υπερασπιστές της Μαριούπολης και των κατοίκων της», δήλωσε ο Μεντβεντσούκ σε αυτό το σύντομο βίντεο που δεν φέρει ημερομηνία, στο οποίο είναι ντυμένος με μαύρα ρούχα και κάθεται σε ένα τραπέζι, σύμφωνα με το ΑΠΕ-ΜΠΕ. Ακολουθήστε το News247.gr στο Google News και μάθετε πρώτοι όλες τις ειδήσεις	news247
122	"Προς ένταξη στην ΕΕ η Ουκρανία όσο η Μαριούπολη ""σβήνεται"" από τον χάρτη"	"Η Ρωσία θέλει τη Μαριούπολη ""με κάθε κόστος"" σύμφωνα με τον Ουκρανό ΥΠΕΞ, Ντ. Κουλέμπα. Αντιστέκονται οι Ουκρανοί και δηλώνουν πως θα πολεμήσουν ""μέχρι τέλους""."	                        ΚΟΣΜΟΣ	Προς ένταξη στην ΕΕ η Ουκρανία όσο η Μαριούπολη &#034;σβήνεται&#034; από τον χάρτη	https://www.news247.gr/img/3276/9600304/360000/w660/660/mariupol.jpg	2022-04-18 07:37	Ο υπουργός Εξωτερικών της Ουκρανίας Ντμίτρο Κουλέμπα δήλωσε ότι τα ρωσικά στρατεύματα στο ουκρανικό λιμάνι της Μαριούπολης «αποφάσισαν να ισοπεδώσουν την πόλη με κάθε κόστος». Λίγες ώρες νωρίτερα, ο πρωθυπουργός της χώρας Ντένις Σιμχάλ είπε ότι η Μαριούπολη «δεν έπεσε» παρά το τελεσίγραφο της Ρωσίας για την παράδοσή της και οι εναπομείνασες ουκρανικές δυνάμεις εκεί θα «πολεμήσουν μέχρι τέλους». Ουκρανοί αξιωματούχοι αμαφέρουν επίσης ρωσικούς βομβαρδισμους και αεροπορικές επιδρομές σε πολλούς στόχους σε ολόκληρη την Ουκρανία. Πέντε άνθρωποι σκοτώθηκαν και 13 τραυματίστηκαν από βομβαρδισμούς στο Χάρκοβο. Στο Μικολάιφ κοντά στο λιμάνι της Οδησσού, ο κυβερνήτης αναφέρει συνεχείς επιθέσεις με ρουκέτες. Ζελένσκι: Επικρίνει τις καθυστερήσεις στις παραδόσεις όπλων Ο ουκρανός πρόεδρος Βολοντίμιρ Ζελένσκι επέκρινε εκ νέου τις καθυστερήσεις στις παραδόσεις όπλων στη χώρα του. «Κάθε καθυστέρηση (των παραδόσεων) όπλων, κάθε πολιτική καθυστέρηση δίνει την άδεια στη Ρωσία να αφαιρέσει ζωές Ουκρανών. Έτσι το μεταφράζει η Ρωσία», υποστήριξε ο αρχηγός του ουκρανικού κράτους στο βραδινό διάγγελμά του. Ειδικοί εκτιμούν πως η Ουκρανία θα χρειαστεί πολύ περισσότερα βαριά όπλα από όσα διαθέτει στον ανατολικό τομέα της χώρας για να μπορέσει να αποκρούσει τη ρωσική επίθεση. Ο κ. Ζελένσκι επανέλαβε την προειδοποίηση ότι ο ρωσικός στρατός ετοιμάζεται να εξαπολύσει πολύ σύντομα ευρείας κλίμακας έφοδο στο Ντονμπάς. «Όπως ακριβώς οι Ρώσοι καταστρέφουν τη Μαριούπολη, θέλουν να σβήσουν από τον χάρτη πόλεις και κοινότητες στις περιφέρειες Ντονιέτσκ και Λουχάνσκ», είπε. Στη Μαριούπολη, λιμάνι στρατηγικής σημασίας που πολιορκείται επί εβδομάδες, θεωρείται πως έχουν σκοτωθεί χιλιάδες κάτοικοι. Ο Βολοντίμιρ Ζελένσκι ευχαρίστησε εταίρους του Κιέβου που «αληθινά βοηθούν όπως μπορούν», ωστόσο επέμεινε ότι «όσοι έχουν όπλα και πυρομαχικά που χρειαζόμαστε και καθυστερούν να μας τα προμηθεύσουν πρέπει να ξέρουν ότι η μοίρα αυτής της μάχης εξαρτάται κι από αυτούς. Η μοίρα ανθρώπων που μπορούν να σωθούν». ΕΕ: Πρώτο βήμα για την έναρξη των ενταξιακών διαπραγματεύσεων Η κυβέρνηση της Ουκρανίας συμπλήρωσε το ερωτηματολόγιο της Ευρωπαϊκής Επιτροπής που θα αποτελέσει τη βάση για την έναρξη ενταξιακών διαπραγματεύσεων ανάμεσα στις Βρυξέλλες και το Κίεβο, δήλωσε ο Ίχορ Ζόβκα, υποδιευθυντής του γραφείου του ουκρανού προέδρου Βολοντίμιρ Ζελένσκι. Η πρόεδρος της Κομισιόν, η Ούρσουλα φον ντερ Λάιεν, επέδωσε το ερωτηματολόγιο στον κ. Ζελένσκι κατά τη διάρκεια της επίσκεψής της στο Κίεβο την 8η Απριλίου. Δεσμεύθηκε ότι θα ακολουθηθεί ταχεία διαδικασία στην προσπάθεια της Ουκρανίας να γίνει κράτος μέλος της ΕΕ μετά τη ρωσική εισβολή, που άρχισε την 24η Φεβρουαρίου. «Μπορώ να πω ότι το έγγραφο συμπληρώθηκε από την ουκρανική πλευρά», δήλωσε ο κ. Ζόβκα στην ουκρανική κρατική τηλεόραση χθες Κυριακή το βράδυ. Η Ευρωπαϊκή Επιτροπή θα πρέπει να προχωρήσει σε σύσταση για τη συμμόρφωση της Ουκρανίας προς τα απαραίτητα κριτήρια για την ένταξη, συνέχισε. «Αναμένουμε η σύσταση (...) να είναι θετική, και κατόπιν η μπάλα θα είναι στην περιοχή των κρατών μελών της ΕΕ», πρόσθεσε. Ο κ. Ζόβκα συμπλήρωσε ότι το Κίεβο αναμένει η Ουκρανία να αποκτήσει καθεστώς χώρας υποψήφιας προς ένταξη στην ΕΕ τον Ιούνιο, στη σύνοδο του Ευρωπαϊκού Συμβουλίου του μεθεπόμενου μήνα. Με βάση το πρόγραμμα που είναι αναρτημένο στον ιστότοπό του, το Ευρωπαϊκό Συμβούλιο θα συνεδριάσει την 23η και 24η Ιουνίου. «Κατόπιν (...) θα αρχίσουμε ενταξιακές διαπραγματεύσεις. Και αφού διεξαγάγουμε αυτές τις διαπραγματεύσεις θα μπορούμε να μιλάμε για την πλήρη ένταξη της Ουκρανίας στην ΕΕ», διαβεβαίωσε ο Ίχορ Ζόβκα. Ακολουθήστε το News247.gr στο Google News και μάθετε πρώτοι όλες τις ειδήσεις	news247
123	"Ζελένσκι: ""Δεν πιστεύω κανέναν μετά από αυτά που συμβαίνουν στην Ουκρανία"""	Δύσπιστος, αλλά και αποφασισμένος να μη παραδώσουν οι ουκρανικές δυνάμεις τα όπλα, εμφανίστηκε σε συνέντευξή του ο Βολοντίμιρ Ζελένσκι. Η μάχη που, κατά την άποψή του, μπορεί να επηρεάσει την πορεία όλου του πολέμου. 	                        ΚΟΣΜΟΣ	Βολοντίμιρ Ζελένσκι	https://www.news247.gr/img/6488/9600010/027000/w660/660/zelenski.jpg	2022-04-17 21:53	"Πικραμένος, αλλά και πιο αποφασισμένος από ποτέ εμφανίστηκε ο πρόεδρος της Ουκρανίας, Βολοντίμιρ Ζελένσκι, ξεκαθαρίζοντας για τις ουκρανικές δυνάμεις ότι δεν θα παραδώσουν τα όπλα, παρά τα τελεσίγραφα της Ρωσίας. Σε συνέντευξη που παραχώρησε στο CNN, ο Ζελένσκι τόνισε ότι ο ουκρανικός στρατός είναι έτοιμος να πολεμήσει τις ρωσικές δυνάμεις στην περιοχή του Ντονμπάς, σε μια μάχη που όπως λέει, θα μπορούσε να επηρεάσει την πορεία ολόκληρου του πολέμου. Δήλωσε για ακόμη μια φορά ότι δεν έχει καμία εγγύηση, ότι η Ρωσία δεν θα προσπαθήσει ξανά να καταλάβει το Κίεβο, αν καταφέρει να καταλάβει το Ντονμπάς. ""Γι’ αυτό είναι πολύ σημαντικό για εμάς να μην τους επιτρέψουμε να σταθούν στη θέση μας, γιατί αυτή η μάχη… μπορεί να επηρεάσει την πορεία ολόκληρου του πολέμου"", είπε ο Ζελένσκι. ""Δεν εμπιστεύομαι το ρωσικό στρατό και την ηγεσία του"" ""Δεν εμπιστεύομαι το ρωσικό στρατό και τη ρωσική ηγεσία. Γι’ αυτό καταλαβαίνουμε ότι το γεγονός ότι τους πολεμήσαμε και έφυγαν, και έτρεχαν να φύγουν από το Κίεβο δεν σημαίνει ότι, αν είναι σε θέση να καταλάβουν το Ντονμπάς, δεν θα συνεχίσουν προς το Κίεβο"", συνέχισε ο Ουκρανός πρόεδρος, για να καταλήξει στην πεποίθηση ότι η χώρα του ""μπορεί να κερδίσει τον πόλεμο και θα το κάνει"". ""Δεν πιστεύω στον κόσμο"", είπε σε άλλο σημείο, μιλώντας στα αγγλικά. ""Δεν πιστεύουμε τα λόγια. Μετά την κλιμάκωση της Ρωσίας, δεν πιστεύουμε τους γείτονές μας. Δεν τα πιστεύουμε όλα αυτά"". ""Η μόνη πίστη που υπάρχει είναι η πίστη στον εαυτό μας, στους λαούς μας, στις Ένοπλες Δυνάμεις μας και στην πεποίθηση ότι οι χώρες θα μας υποστηρίξουν όχι μόνο με τα λόγια τους αλλά και με τις πράξεις τους"", συνέχισε ο Ζελένσκι στα ουκρανικά. ""Και αυτό είναι. Ποτέ ξανά. Πραγματικά, όλοι μιλούν για αυτό και όμως, όπως μπορείτε να δείτε, δεν έχουν όλοι τα κότσια"". ""Δεν έχει πέσει η Μαριούπολη"" - Ανελέητο σφυροκόπημα από τους Ρώσους Οι εναπομείνασες ουκρανικές δυνάμεις στη νότια πόλη-λιμάνι Μαριούπολη εξακολουθούν να μάχονται αψηφώντας τη ρωσική απαίτηση να παραδοθούν, δήλωσε την Κυριακή ο Ουκρανός πρωθυπουργός Ντένις Σμίχαλ. ""Όχι, η πόλη δεν έχει πέσει. Οι στρατιωτικές μας δυνάμεις, οι στρατιώτες μας εξακολουθούν να είναι εκεί. Θα αγωνιστούν μέχρι τέλους. Αυτή τη στιγμή που σας μιλώ, εξακολουθούν να βρίσκονται στη Μαριούπολη"", δήλωσε ο Σμίχαλ στην εκπομπή ""This Week"" του ABC και πρόσθεσε πως Ουκρανοί στρατιώτες εξακολουθούν να έχουν υπό τον έλεγχό τους ορισμένα τμήματα της πόλης. Όπως μεταδίδει το ΑΠΕ-ΜΠΕ, ο Σμίχαλ είπε πως θα συμμετάσχει στις συνόδους του Διεθνούς Νομισματικού Ταμείου και της Παγκόσμιας Τράπεζας που θα διεξαχθούν στην Ουάσινγκτον αυτή την εβδομάδα και θα επιδιώξει οικονομική υποστήριξη για την Ουκρανία. Νωρίτερα, ο οικονομικός σύμβουλος του Ουκρανού προέδρου, Όλεγκ Ουστένκο, είχε δηλώσει πως η Ουκρανία ζήτησε από τις χώρες μέλη της Ομάδας των Επτά πιο ανεπτυγμένων βιομηχανικών χωρών (G7) 50 δισεκ. δολάρια ως οικονομική υποστήριξη. Σειρήνες αεροπορικού συναγερμού ηχούν σε όλη τη χώρα νωρίς το πρωί της Κυριακής κάτι που συμβαίνει τακτικά και, σύμφωνα με πρωινή αναφορά των ουκρανικών ενόπλων δυνάμεων, οι ρωσικές αεροπορικές επιδρομές στη Μαριούπολη συνεχίσθηκαν και υπήρξαν «επιθετικές επιχειρήσεις κοντά στο λιμάνι». Τοπικά μέσα ενημέρωσης μετέδωσαν πως σημειώθηκε έκρηξη στο Κίεβο χωρίς να δώσουν λεπτομέρειες. Οι ρωσικές δυνάμεις σφυροκοπούν τη Μαριούπολη Το ρωσικό υπουργείο Άμυνας ανακοίνωσε πως τα στρατεύματά του εκκαθάρισαν την αστική περιοχή της Μαριούπολης και μόνο ένα μικρό απόσπασμα ουκρανών μαχητών παρέμενε χθες σε ένα γιγάντιο εργοστάσιο χαλυβουργίας. Το εργοστάσιο Azovstal, το οποίο περιγράφεται σαν ένα φρούριο μέσα σε μια πόλη, βρίσκεται σε μια βιομηχανική περιοχή στα παράλια της Αζοφικής Θάλασσας και εκτείνεται σε περισσότερο από 11 τετραγωνικά χιλιόμετρα, στα οποία βρίσκονται χιλιάδες κτίρια, υψικάμινοι και σιδηρογραμμές. Ο ισχυρισμός της Μόσχας ότι ελέγχει σχεδόν πλήρως τη Μαριούπολη δεν μπορεί να επιβεβαιωθεί από ανεξάρτητη πηγή. Όπως ανέφεραν ουκρανικές πηγές, ο στρατός του Πούτιν συνεχίζει τα αεροπορικά πλήγματα με στόχο την Μαριούπολη. Μαριούπολη: Δεν επιτεύχθηκε συμφωνία για να ανοίξουν ανθρωπιστικοί διάδρομοι Οι ρωσικές δυνάμεις συνεχίζουν τα αεροπορικά πλήγματα με στόχο την πολιορκημένη Μαριούπολη, ανακοίνωσε σήμερα το ουκρανικό γενικό επιτελείο, ενώ η αντιπρόεδρος της ουκρανικής κυβέρνησης δήλωσε πως δεν κατέστη δυνατό να επιτευχθεί σήμερα συμφωνία με τη Μόσχα για να ανοίξουν ανθρωπιστικοί διάδρομοι για την απομάκρυνση αμάχων. Σύμφωνα με την ενημέρωση από το ουκρανικό επιτελείο, ρωσικές ταξιαρχίες πεζοναυτών «ετοιμάζονται για μια επιχείρηση αλεξιπτωτιστών» στη Μαριούπολη, ενώ επιθέσεις σημειώθηκαν στην περιοχή του λιμανιού. Η ίδια πηγή πρόσθεσε πως συνεχίζονται σήμερα οι βομβαρδισμοί κατοικημένων περιοχών και ο μερικός αποκλεισμός του Χαρκόβου, της δεύτερης μεγαλύτερης πόλης της Ουκρανίας. Στο μεταξύ, η αντιπρόεδρος της ουκρανικής κυβέρνησης Ιρίνα Βερεστσούκ δήλωσε πως η χώρα της και η Ρωσία δεν κατάφεραν να συμφωνήσουν σήμερα σχετικά με το άνοιγμα ανθρωπιστικών διαδρόμων για την απομάκρυνση αμάχων από περιοχές όπου σημειώνονται συγκρούσεις. Η ίδια δήλωσε ακόμη πως οι ουκρανικές αρχές ζήτησαν να ανοίξουν ανθρωπιστικοί διάδρομοι για την απομάκρυνση αμάχων και τραυματισμένων ουκρανών στρατιωτών από την πολιορκημένη Μαριούπολη. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
124	"Ουκρανία: ""Δεν έχει πέσει η Μαριούπολη"" - Ανελέητο σφυροκόπημα από τους Ρώσους"	Οι ρωσικές δυνάμεις συνεχίζουν τον βομβαρδισμό της Μαριούπολης, με τον ουκρανικό στρατό να αντιστέκεται. Δεν επιτεύχθηκε συμφωνία για την απομάκρυνση αμάχων. Σταμάτησαν οι διαπραγματεύσεις, λέει ο Κουλέμπα.	                        ΚΟΣΜΟΣ	Ουκρανοί στρατιώτες ανάμεσα σε ερείπια	https://www.news247.gr/img/1121/9599694/375000/w660/660/ukraine.jpg	2022-04-17 18:18	"Οι εναπομείνασες ουκρανικές δυνάμεις στη νότια πόλη-λιμάνι Μαριούπολη εξακολουθούν να μάχονται αψηφώντας τη ρωσική απαίτηση να παραδοθούν, δήλωσε την Κυριακή ο Ουκρανός πρωθυπουργός Ντένις Σμίχαλ. ""Όχι, η πόλη δεν έχει πέσει. Οι στρατιωτικές μας δυνάμεις, οι στρατιώτες μας εξακολουθούν να είναι εκεί. Θα αγωνιστούν μέχρι τέλους. Αυτή τη στιγμή που σας μιλώ, εξακολουθούν να βρίσκονται στη Μαριούπολη"", δήλωσε ο Σμίχαλ στην εκπομπή ""This Week"" του ABC και πρόσθεσε πως Ουκρανοί στρατιώτες εξακολουθούν να έχουν υπό τον έλεγχό τους ορισμένα τμήματα της πόλης. Σε συνέντευξη που μεταδόθηκε σήμερα στο CNN, ο Ουκρανός πρόεδρος Βολοντίμιρ Ζελένσκι απέκλεισε το ενδεχόμενο να αφήσει τη Μόσχα να καταλάβει την περιοχή του Ντονμπάς και ένα τμήμα της ανατολικής Ουκρανίας, προκειμένου να σταματήσει η αιματοχυσία. ""Η Ουκρανία και ο λαός της είναι σαφείς. Δεν έχουμε καμία διεκδίκηση στα εδάφη οποιουδήποτε άλλου, αλλά δεν θα εγκαταλείψουμε τα δικά μας"", είπε. Όπως μεταδίδει το ΑΠΕ-ΜΠΕ, ο Σμίχαλ είπε πως θα συμμετάσχει στις συνόδους του Διεθνούς Νομισματικού Ταμείου και της Παγκόσμιας Τράπεζας που θα διεξαχθούν στην Ουάσινγκτον αυτή την εβδομάδα και θα επιδιώξει οικονομική υποστήριξη για την Ουκρανία. Νωρίτερα, ο οικονομικός σύμβουλος του Ουκρανού προέδρου, Όλεγκ Ουστένκο, είχε δηλώσει πως η Ουκρανία ζήτησε από τις χώρες μέλη της Ομάδας των Επτά πιο ανεπτυγμένων βιομηχανικών χωρών (G7) 50 δισεκ. δολάρια ως οικονομική υποστήριξη. Σειρήνες αεροπορικού συναγερμού ηχούν σε όλη τη χώρα νωρίς το πρωί της Κυριακής κάτι που συμβαίνει τακτικά και, σύμφωνα με πρωινή αναφορά των ουκρανικών ενόπλων δυνάμεων, οι ρωσικές αεροπορικές επιδρομές στη Μαριούπολη συνεχίσθηκαν και υπήρξαν «επιθετικές επιχειρήσεις κοντά στο λιμάνι». Τοπικά μέσα ενημέρωσης μετέδωσαν πως σημειώθηκε έκρηξη στο Κίεβο χωρίς να δώσουν λεπτομέρειες. Οι ρωσικές δυνάμεις σφυροκοπούν τη Μαριούπολη Το ρωσικό υπουργείο Άμυνας ανακοίνωσε πως τα στρατεύματά του εκκαθάρισαν την αστική περιοχή της Μαριούπολης και μόνο ένα μικρό απόσπασμα ουκρανών μαχητών παρέμενε χθες σε ένα γιγάντιο εργοστάσιο χαλυβουργίας. Το εργοστάσιο Azovstal, το οποίο περιγράφεται σαν ένα φρούριο μέσα σε μια πόλη, βρίσκεται σε μια βιομηχανική περιοχή στα παράλια της Αζοφικής Θάλασσας και εκτείνεται σε περισσότερο από 11 τετραγωνικά χιλιόμετρα, στα οποία βρίσκονται χιλιάδες κτίρια, υψικάμινοι και σιδηρογραμμές. Ο ισχυρισμός της Μόσχας ότι ελέγχει σχεδόν πλήρως τη Μαριούπολη δεν μπορεί να επιβεβαιωθεί από ανεξάρτητη πηγή. Οπως ανέφεραν ουκρανικές πηγές, ο στρατός του Πούτιν συνεχίζει τα αεροπορικά πλήγματα με στόχο την Μαριούπολη. Μαριούπολη: Δεν επιτεύχθηκε συμφωνία για να ανοίξουν ανθρωπιστικοί διάδρομοι Οι ρωσικές δυνάμεις συνεχίζουν τα αεροπορικά πλήγματα με στόχο την πολιορκημένη Μαριούπολη, ανακοίνωσε σήμερα το ουκρανικό γενικό επιτελείο, ενώ η αντιπρόεδρος της ουκρανικής κυβέρνησης δήλωσε πως δεν κατέστη δυνατό να επιτευχθεί σήμερα συμφωνία με τη Μόσχα για να ανοίξουν ανθρωπιστικοί διάδρομοι για την απομάκρυνση αμάχων. Σύμφωνα με την ενημέρωση από το ουκρανικό επιτελείο, ρωσικές ταξιαρχίες πεζοναυτών «ετοιμάζονται για μια επιχείρηση αλεξιπτωτιστών» στη Μαριούπολη, ενώ επιθέσεις σημειώθηκαν στην περιοχή του λιμανιού. Η ίδια πηγή πρόσθεσε πως συνεχίζονται σήμερα οι βομβαρδισμοί κατοικημένων περιοχών και ο μερικός αποκλεισμός του Χαρκόβου, της δεύτερης μεγαλύτερης πόλης της Ουκρανίας. Στο μεταξύ, η αντιπρόεδρος της ουκρανικής κυβέρνησης Ιρίνα Βερεστσούκ δήλωσε πως η χώρα της και η Ρωσία δεν κατάφεραν να συμφωνήσουν σήμερα σχετικά με το άνοιγμα ανθρωπιστικών διαδρόμων για την απομάκρυνση αμάχων από περιοχές όπου σημειώνονται συγκρούσεις. Η ίδια δήλωσε ακόμη πως οι ουκρανικές αρχές ζήτησαν να ανοίξουν ανθρωπιστικοί διάδρομοι για την απομάκρυνση αμάχων και τραυματισμένων ουκρανών στρατιωτών από την πολιορκημένη Μαριούπολη. Κουλέμπα: Η κατάσταση στην Μαριούπολη, ""κόκκινη γραμμή"" στην πορεία των διαπραγματεύσεων Ο υπουργός Εξωτερικών της Ουκρανίας Ντμίτρο Κουλέμπα δήλωσε ότι δεν έχουν υπάρξει πρόσφατες διπλωματικές επαφές ανάμεσα στην Ουκρανία και την Ρωσία σε επίπεδο υπουργείων Εξωτερικών και ότι η κατάσταση στην Μαριούπολη, την οποία χαρακτήρισε «φρικτή», μπορεί να είναι «κόκκινη γραμμή» στην πορεία των διαπραγματεύσεων. «Η Μαριούπολη πιθανόν να είναι μια κόκκινη γραμμή», δήλωσε ο ουκρανός υπουργός Εξωτερικών στο δίκτυο CBS News. Ο πρόεδρος της Ουκρανίας Βολοντίμιρ Ζελένσκι προειδοποίησε το Σάββατο ότι η «εξόντωση» των τελευταίων ουκρανών στρατιωτών που βρίσκονται στην πολιορκημένη από τις ρωσικές δυνάμεις Μαριούπολη «θα έθετε τέλος σε κάθε ειρηνευτική διαπραγμάτευση». «Η εξόντωση των στρατιωτών μας, των ανδρών μας στην Μαριούπολη θα θέσει τέλος σε κάθε (ειρηνευτική) διαπραγμάτευση ανάμεσα στην Ουκρανία και την Ρωσία», δήλωσε ο Βολοντίμιρ Ζελένσκι σε συνέντευξή του που δημοσιεύθηκε στην ενημερωτική ιστοσελίδα Ukraïnska Pravda προειδοποιώντας ότι στην περίπτωση αυτή οι δύο πλευρές θα βρεθούν «σε αδιέξοδο». Με όρους ανθρώπινων απωλειών, «η Μαριούπολη είναι ίσως δέκα φορές η Μποροντιάνκα», η πόλη κοντά στο Κίεβο που καταστράφηκε έπειτα από σφοδρούς βομβαρδισμούς των ρωσικών δυνάμεων και έγινε θέατρο φρικαλεοτήτων κατά την κατοχή της από τους ρώσους στρατιώτες, δήλωσε ο πρόεδρος Ζελένσκι. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
125	"Ζελένσκι: ""Τέλος κάθε ειρηνευτική διαπραγμάτευση αν εξοντωθούν οι στρατιώτες στη Μαριούπολη"""	Σαφής προειδοποίηση από τον Βολοντίμιρ Ζελένσκι για τερματισμό οποιασδήποτε ειρηνευτικής διαπραγμάτευσης, σε περίπτωση που οι ρωσικές δυνάμεις εξοντώσουν και τους τελευταίους Ουκρανούς στρατιώτες στη Μαριούπολη.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/473/9592977/477000/w660/660/zelensky.jpg	2022-04-16 21:31	"Ο πρόεδρος της Ουκρανίας Βολοντίμιρ Ζελένσκι προειδοποίησε ότι η ""εξόντωση"" των τελευταίων ουκρανών στρατιωτών που βρίσκονται στην πολιορκημένη από τις ρωσικές δυνάμεις Μαριούπολη ""θα έθετε τέλος σε κάθε ειρηνευτική διαπραγμάτευση"". ""Η εξόντωση των στρατιωτών μας, των ανδρών μας στην Μαριούπολη θα θέσει τέλος σε κάθε (ειρηνευτική) διαπραγμάτευση ανάμεσα στην Ουκρανία και την Ρωσία"", δηλώνει ο Βολοντίμιρ Ζελένσκι σε συνέντευξή του που δημοσιεύεται στην ενημερωτική ιστοσελίδα Ukraïnska Pravda προειδοποιώντας ότι στην περίπτωση αυτή οι δύο πλευρές θα βρεθούν ""σε αδιέξοδο"". Με όρους ανθρώπινων απωλειών, ""η Μαριούπολη είναι ίσως δέκα φορές η Μποροντιάνκα"", η πόλη κοντά στο Κίεβο που καταστράφηκε έπειτα από σφοδρούς βομβαρδισμούς των ρωσικών δυνάμεων και έγινε θέατρο φρικαλεοτήτων κατά την κατοχή της από τους Ρώσους στρατιώτες, δήλωσε ο πρόεδρος Ζελένσκι. ""Και όσο περισσότερη Μποροντιάνκα υπάρχει, τόσο πιο δύσκολο θα είναι να διαπραγματευθούμε"", είπε. Πόλεμο όλο το 2022 ""βλέπουν"" οι ΗΠΑ Δεν διαφαίνεται στο άμεσο μέλλον το τέλος του πολέμου στην Ουκρανία, με όλο και περισσότερους Αμερικανούς και Ευρωπαίους αξιωματούχους να τείνουν σε αυτή την εκτίμηση. Πρόσφατο παράδειγμα ο υπουργός Εξωτερικών των ΗΠΑ, Άντονι Μπλίνκεν, ο οποίος σύμφωνα με δηλώσεις Ευρωπαίων αξιωματούχων στο CNN, είπε στους Ευρωπαίους συμμάχους ότι πιστεύει ότι ο πόλεμος θα διαρκέσει μέχρι το τέλος του 2022. Πολλοί από τους αξιωματούχους που μίλησαν με το CNN τόνισαν ότι είναι δύσκολο να προβλεφθεί με ακρίβεια πόσο θα συνεχιστεί ο πόλεμος, αλλά αρκετοί είπαν ότι δεν υπάρχουν ενδείξεις ότι οι τελικοί στόχοι του Ρώσου προέδρου Βλαντιμίρ Πούτιν έχουν αλλάξει και είναι απίθανο να επιδιώξει διπλωματικές διαπραγματεύσεις, εκτός εάν έρθει αντιμέτωπος με στρατιωτική ήττα. Η σκέψη ότι αυτή θα μπορούσε να είναι μια μακροπρόθεσμη σύγκρουση αντιπροσωπεύει μια αξιοσημείωτη αλλαγή από τις πρώτες μέρες του πολέμου, όταν η Ρωσία αναμενόταν να καταλάβει γρήγορα την ουκρανική πρωτεύουσα, το Κίεβο, και υπογραμμίζει τις αποτυχίες της Μόσχας στο πεδίο της μάχης. Όσο περισσότερο συνεχίζεται ο πόλεμος, τόσο πιο βάναυσος είναι ο ανθρωπιστικός φόρος για τον λαό της Ουκρανίας. Και ενώ αξιωματούχοι τόνισαν ότι είναι πιθανό να συνεχιστεί η διεθνής αποφασιστικότητα για την παροχή υψηλού επιπέδου υποστήριξης στην Ουκρανία, αναγνώρισαν ότι μπορεί να υπάρχουν πολλές προκλήσεις σχετικά με τα όπλα, που θα πρέπει να αντιμετωπιστούν καθώς ο πόλεμος συνεχίζεται. Ο σύμβουλος εθνικής ασφάλειας Τζέικ Σάλιβαν δήλωσε πριν λίγες μέρες ότι οι μάχες στην Ουκρανία είναι πιθανό να είναι “παρατεταμένες” και θα συνεχιστούν “για μήνες ή και περισσότερο”. Ορισμένα μέλη του Κογκρέσου κάνουν σιωπηλά σύγκριση με τον πόλεμο της Κορέας, ο οποίος διήρκεσε τρία χρόνια. Δύο άλλοι Ευρωπαίοι αξιωματούχοι δήλωσαν ότι πιστεύουν ότι οι μάχες στην ανατολική Ουκρανία - όπου οι ρωσικές δυνάμεις αναμένεται να ξεκινήσουν μια νέα επίθεση - μπορεί να διαρκέσουν τέσσερις έως έξι μήνες και στη συνέχεια να οδηγήσουν σε αδιέξοδο. Ο Μπλίνκεν “συζήτησε με τους ομολόγους του την ανησυχία μας ότι η σύγκρουση θα μπορούσε να παραταθεί, αλλά όλες οι δεσμεύσεις του περιστρέφονται γύρω από τον καλύτερο τρόπο για να σταματήσει όσο το δυνατόν γρηγορότερα”.' Ακολουθήστε το News247.gr στο Google News και μάθετε πρώτοι όλες τις ειδήσεις"	news247
126	Πόλεμος στην Ουκρανία: Ρωσική αντεπίθεση σε Κίεβο, Μαριούπολη και Λβιβ 	Μετά τη βύθιση του Moskva, η Ρωσίας επιχειρεί να καταλάβει τη Μαριούπολη, να κερδίσει χώρο στον Ντονμπάς και να επιφέρει πλήγματα στο Κίεβο. 	                        ΚΟΣΜΟΣ	Πόλεμος στην Ουκρανία	https://www.news247.gr/img/4663/9580151/029000/w660/660/ukraine.jpg	2022-04-16 17:29	"Ρωσικά πολεμικά αεροσκάφη βομβάρδισαν το Λβιβ και ρωσικοί πύραυλοι έπληξαν το Κίεβο και το Χάρκοβο το Σάββατο, καθώς η Μόσχα συνεχίζει να απειλεί ότι θα εξαπολύσει και άλλες επιθέσεις μεγάλου βεληνεκούς σε ουκρανικές πόλεις μετά τη βύθιση της ναυαρχίδας του Στόλου της τής Μαύρης Θάλασσας. Στην πολιορκημένη Μαριούπολη, θέατρο των πιο σφοδρών μαχών και της χειρότερης ανθρωπιστικής καταστροφής του πολέμου, ρωσικά στρατεύματα προωθήθηκαν ελπίζοντας ότι θα αντισταθμίσουν την αποτυχία τους να καταλάβουν το Κίεβο, επιτυγχάνοντας τη μεγαλύτερη μέχρι τώρα νίκη της Ρωσίας στον πόλεμο. Η Μόσχα δήλωσε πως τα αεροσκάφη της έπληξαν εργοστάσιο επισκευής αρμάτων μάχης στην πρωτεύουσα, όπου ακούστηκε ο ήχος μιας έκρηξης και καπνός ήταν ορατός στον νοτιοανατολικό τομέα Νταρμίτσκιι. Ο δήμαρχος του Κιέβου δήλωσε πως τουλάχιστον ένας άνθρωπος σκοτώθηκε και οι γιατροί αγωνίζονταν να σώσουν άλλους. Σύμφωνα με το ΑΠΕ-ΜΠΕ, ο στρατός της Ουκρανίας δήλωσε πως ρωσικά πολεμικά αεροσκάφη που απογειώθηκαν από τη Λευκορωσία εκτόξευσαν επίσης πυραύλους στην περιοχή του Λβιβ κοντά στα σύνορα με την Πολωνία, όπου τέσσερις πύραυλοι Κρουζ καταρρίφθηκαν από την ουκρανική αντιαεροπορική άμυνα. Στη Μαριούπολη, δημοσιογράφοι του Reuters σε τμήματα της πόλης που τελούν υπό ρωσικό έλεγχο έφθασαν στη χαλυβουργία Illych, την οποία η Μόσχα ισχυρίστηκε ότι κατέλαβε την Παρασκευή, ένα από τα δύο τεράστια μεταλλουργικά εργοστάσια όπου οι υπερασπιστές της πόλης αντιστέκονται σε υπόγεια τούνελ και μπούνκερ. Το εργοστάσιο έχει μετατραπεί σε έναν σιωπηλό σωρό ερειπίων από σίδερα και τσιμέντο, χωρίς να φαίνεται κανένα σημάδι υπερασπιστών. Έξω από το εργοστάσιο, τουλάχιστον έξι πτώματα αμάχων κείτονται διασκορπισμένα στους γύρω δρόμους, περιλαμβανομένης μιας γυναίκας με ροζ πουλόβερ και λευκά παπούτσια. Ο περιφερειάρχης του Χάρκοβου στην ανατολική Ουκρανία δήλωσε πως τουλάχιστον ένας άνθρωπος σκοτώθηκε και 18 τραυματίστηκαν σε πυραυλικό πλήγμα. Στη Μικολάγιφ, μια πόλη κοντά στο νότιο μέτωπο, η Ρωσία ανέφερε ότι έπληξε ένα εργοστάσιο επισκευής στρατιωτικών οχημάτων. Ρωσία: Πλήγματα μετά τη βύθιση του Moskva Την Παρασκευή, η Ρωσία ανακοίνωσε ότι θα εντείνει τα πλήγματα μεγάλου βεληνεκούς σε αντίποινα για πράξεις ""δολιοφθοράς"" και ""τρομοκρατίας"", τις οποίες δεν προσδιόρισε, ώρες αφότου επιβεβαίωσε τη βύθιση της ναυαρχίδας του Στόλου της τής Μαύρης Θάλασσας, του Moskva. Το Κίεβο και η Ουάσινγκτον λένε πως το πλοίο χτυπήθηκε από ουκρανικούς πυραύλους. Η Μόσχα, ότι βυθίστηκε έπειτα από πυρκαγιά. Ενάμιση μήνα μετά την έναρξη της εισβολής στην Ουκρανία, η Ρωσία προσπαθεί να καταλάβει έδαφος στο νότιο και ανατολικό τμήμα της χώρας αφού αποχώρησε από το βορρά έπειτα από μια μαζική επίθεση στο Κίεβο που αποκρούστηκε στα περίχωρα της πρωτεύουσας. Ρωσικά στρατεύματα που αποχώρησαν από τον βορρά άφησαν πίσω τους πόλεις με πτώματα αμάχων, απόδειξη αυτού που ο πρόεδρος των ΗΠΑ Τζο Μπάιντεν αποκάλεσε αυτή την εβδομάδα 'γενοκτονία', μια προσπάθεια να εξαλειφθεί η ουκρανική εθνική ταυτότητα. Η Ρωσία αρνείται ότι θέτει στο στόχαστρο αμάχους και λέει ότι ο σκοπός της ""ειδικής στρατιωτικής επιχείρησής"" της είναι να αφοπλίσει τους Ουκρανούς, να νικήσει τους εθνικιστές και να προστατεύσει τους αυτονομιστές στη νοτιοανατολική Ουκρανία. ""Απομακρυνθείτε όσο ακόμη είναι δυνατό"" Η Ουκρανία δήλωσε πως τα στρατεύματά της αντιστέκονται ακόμη στα ερείπια της Μαριούπολης, όπου η άμυνα επικεντρώνεται γύρω από το Azovstal, ένα άλλο τεράστιο χαλυβουργικό εργοστάσιο που δεν έχει ακόμη υποκύψει. ""Η κατάσταση στη Μαριούπολη είναι δύσκολη... Μάχες σημειώνονται αυτή τη στιγμή. Ο ρωσικός στρατός καλεί συνεχώς επιπλέον μονάδες για να επιτεθεί στην πόλη"", δήλωσε ο εκπρόσωπος του υπουργείου Άμυνας Ολεξάντρ Μοτουζιάνκ σε συνέντευξη Τύπου που αναμεταδόθηκε τηλεοπτικά. Ο ιδιοκτήτης αμφότερων των τεράστιων χαλυβουργιών της Μαριούπολης, ο πλουσιότερος άνθρωπος της Ουκρανίας, Ρινάτ Αχμέτοφ, δεσμεύθηκε να ανοικοδομήσει την πόλη. ""Η Μαριούπολη είναι μια παγκόσμια τραγωδία και ένα παγκόσμιο παράδειγμα ηρωισμού. Για μένα, η Μαριούπολη ήταν και θα είναι πάντα μια ουκρανική πόλη"", δήλωσε ο Αχμέτοφ στο Reuters. Αν η Μαριούπολη πέσει, θα αποτελέσει τη μεγαλύτερη μέχρι τώρα νίκη της Ρωσίας στον πόλεμο. Είναι το κύριο λιμάνι του Ντονμπάς, μια περιοχή που αποτελείται από δύο επαρχίες στη νοτιοανατολική Ουκρανία που η Μόσχα απαιτεί να παραχωρηθεί πλήρως στους αυτονομιστές. Η Ουκρανία λέει ότι μέχρι τώρα έχει αποκρούσει τις ρωσικές προελάσεις αλλού στο Ντονμπάς. Ένας άνθρωπος σκοτώθηκε και τρεις τραυματίστηκαν από βομβαρδισμό στο Λουχάνσκ, μία από τις επαρχίες του Λουχάνσκ, δήλωσε ο περιφερειάρχης Σέρχιι Γκαϊντάι σε διαδικτυακή ανάρτησή του. Αγωγός αερίου υπέστη ζημιές στις πόλεις της πρώτης γραμμής Λισιτσάνσκ και Σεβεροντονέτσκ, που έχουν μείνει χωρίς αέριο και νερό, είπε ο Γκαϊντάι. Λεωφορεία είναι διαθέσιμα για όσους θέλουν να φύγουν. ""Απομακρυνθείτε, όσο ακόμη είναι δυνατό"". Η Ουκρανία πήρε το πάνω χέρι στην αρχική φάση του πολέμου που πολλοί δυτικοί στρατιωτικοί ειδικοί είχαν προβλέψει ότι θα έχανε γρήγορα. Έχει αναπτύξει με επιτυχία κινητές μονάδες εφοδιασμένες με αντιαρματικούς πυραύλους που έχει πάρει από τη Δύση απέναντι στα τεράστια κομβόι ρωσικών αρμάτων μάχης που περιορίζονται από δρόμους με λασπώδες έδαφος. Όμως ο Πούτιν φαίνεται αποφασισμένος να καταλάβει περισσότερο έδαφος στο Ντονμπάς προκειμένου να κηρύξει τη νίκη σε έναν πόλεμο που έχει αφήσει τη Ρωσία στο στόχαστρο αυξανόμενων δυτικών κυρώσεων και με λίγους συμμάχους. Ο πρόεδρος της Ουκρανίας Βολοντίμρ Ζελένσκι δήλωσε πως περίπου 2.500-3.000 Ουκρανοί στρατιώτες έχουν σκοτωθεί μέχρι τώρα, σε σύγκριση με 20.000 Ρώσους στρατιώτες. Η Μόσχα δεν έχει ανακοινώσει νεότερο απολογισμό των στρατιωτικών της απωλειών από τις 25 Μαρτίου, όταν, όπως είπε, 1.351 στρατιώτες είχαν σκοτωθεί. Οι δυτικές εκτιμήσεις για τις ρωσικές απώλειες κάνουν λόγο για πολλαπλάσιο αριθμό, ενώ υπάρχουν λίγες ανεξάρτητες εκτιμήσεις για τις απώλειες της Ουκρανίας. Η Ουκρανία λέει πως οι θάνατοι αμάχων είναι αδύνατο να καταμετρηθούν, εκτιμώντας πως δεκάδες χιλιάδες έχουν σκοτωθεί μόνο στη Μαριούπολη. Συνολικά, περίπου το ένα τέταρτο των Ουκρανών αναγκάστηκαν να εγκαταλείψουν τις εστίες τους, περιλαμβανομένου ενός δεκάτου του πληθυσμού που διέφυγε στο εξωτερικό. ""Οι επιτυχίες του στρατού μας στο πεδίο της μάχης είναι πραγματικά σημαντικές, ιστορικά σημαντικές. Αλλά δεν είναι ακόμη αρκετές για να καθαρίσουμε τη γη μας από τους κατακτητές. Θα επιτύχουμε μερικές ακόμη"", είπε ο Ζελένσκι σε μήνυμα βίντεο που απηύθυνε αργά χθες. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
127	"Πόλεμος στην Ουκρανία: Η Ρωσία προειδοποιεί τη Δύση για ""απρόβλεπτες συνέπειες"""	Η αύξηση της στρατιωτικής βοήθειας που παρέχουν οι ΗΠΑ και το ΝΑΤΟ στην Ουκρανία προκαλούν την οργή και τις προειδοποιήσεις του Κρεμλίνου. Ποια σχέδια επεξεργάζεται η Μόσχα.	                        ΚΟΙΝΩΝΙΑ	Ουκρανοί στρατιώτες περπατούν δίπλα από κατεστραμμένα ρωσικά τανκς	https://www.news247.gr/img/9643/9598271/839000/w660/660/oukrania.jpg	2022-04-16 10:23	Η Ρωσία απηύθυνε αυτή την εβδομάδα στις Ηνωμένες Πολιτείες επίσημη διαμαρτυρία προειδοποιώντας την αμερικανική κυβέρνηση για «απρόβλεπτε συνέπειες» λόγω της μεγάλης αύξησης της στρατιωτικής αρωγής της προς την Ουκρανία, αναφέρουν δημοσιογραφικές πληροφορίες. Σύμφωνα με αυτή τη διπλωματική διακοίνωση, η Μόσχα προειδοποιεί τις ΗΠΑ και το ΝΑΤΟ κατά της αποστολής «περισσότερο ευαίσθητων» όπλων στην Ουκρανία, καθώς εκτιμά ότι τέτοιοι στρατιωτικοί εξοπλισμοί ρίχνουν «λάδι στη φωτιά» και θα μπορούσαν να προκαλέσουν «απρόβλεπτες συνέπειες», αναφέρει η εφημερίδα Washington Post. Η προειδοποίηση αυτή έγινε ενώ ο αμερικανός πρόεδρος Τζο Μπάιντεν υποσχέθηκε νέα στρατιωτική βοήθεια ύψους 800 εκατ. δολαρίων για την Ουκρανία, περιλαμβανομένων ελικοπτέρων και τεθωρακισμένων οχημάτων μεταφοράς προσωπικού. «Αυτό που οι Ρώσοι μας λένε ιδιωτικά είναι ακριβώς αυτό που λέμε στον κόσμο δημόσια, ότι η μαζική βοήθεια που παρέχουμε στους ουκρανούς εταίρους μας αποδεικνύει την αξιοσημείωτη αποτελεσματικότητά της», δήλωσε υψηλόβαθμος αμερικανός αξιωματούχος, τον οποίο επικαλείται η Washington Post. Το Στέιτ Ντιπάρτμεντ αρνήθηκε να κάνει οποιοδήποτε σχόλιο. Σύμφωνα με τους New York Times, αυτή η διακοίνωση έγινε μέσω της συνήθους διπλωματικής οδού και δεν υπογράφεται από υψηλόβαθμο ρώσο αξιωματούχο. Το CNN μετέδωσε από την πλευρά του, επικαλούμενο πηγή που γνωρίζει το θέμα, πως αυτή η επίσημη διαμαρτυρία μπορεί να σημαίνει ότι η Μόσχα ετοιμάζεται να υιοθετήσει μια πιο επιθετική στάση έναντι των ΗΠΑ και του ΝΑΤΟ. Ο Τζο Μπάιντεν έδωσε την Τετάρτη το πράσινο φώς για μια νέα μαζική στρατιωτική βοήθεια προς την Ουκρανία, με πιο βαρείς εξοπλισμούς απ' αυτούς που είχαν παραδοθεί μέχρι τώρα. Αυτές οι νέες αμερικανικές παραδόσεις θα περιλάβουν ορισμένους «από τους πολύ αποτελεσματικούς εξοπλισμούς που έχουμε ήδη παραδώσει» στην Ουκρανία, αλλά επίσης «νέες δυνατότητες», μεταξύ των οποίων κυρίως «συστήματα πυροβολικού» και «τεθωρακισμένα οχήματα μεταφοράς στρατευμάτων», διευκρίνισε η αμερικανική κυβέρνηση. Εκρήξεις σε Κίεβο και Λβιβ Εκρήξεις ακούστηκαν νωρίς σήμερα το πρωί στο Κίεβο, την πρωτεύουσα της Ουκρανίας, καθώς και στη δυτική πόλη Λβιβ, ανέφεραν τοπικά μέσα ενημέρωσης. Σειρήνες αεροπορικού συναγερμού ήχησαν νωρίς σήμερα το πρωί στο μεγαλύτερο μέρος της Ουκρανίας. Δεν υπάρχει μέχρι στιγμής επίσημη επιβεβαίωση για τις εκρήξεις. Το Ρόιτερς δεν ήταν σε θέση να επιβεβαιώσει άμεσα τις πληροφορίες. Ζελένσκι: Περίπου 3.000 ουκρανοί στρατιώτες έχουν σκοτωθεί μέχρι σήμερα Ο πρόεδρος της Ουκρανίας Βολοντίμιρ Ζελένσκι δήλωσε ότι, σύμφωνα με τις εκτιμήσεις αξιωματούχων του, 2.500 έως 3.000 ουκρανοί στρατιώτες έχουν σκοτωθεί μέχρι σήμερα στον πόλεμο με τη Ρωσία. Σε εκτενή συνέντευξη που παραχώρησε στο αμερικανικό τηλεοπτικό δίκτυο CNN, αποσπάσματα της οποίας είδαν χθες Παρασκευή το φως της δημοσιότητας, ο Ζελένσκι ανέφερε επίσης ότι περίπου 10.000 ουκρανοί στρατιώτες έχουν τραυματιστεί, συμπληρώνοντας ότι «είναι δύσκολο να πούμε πόσοι εξ αυτών θα επιβιώσουν». Στον αντίποδα, αναφέρθηκε στις απώλειες των ρωσικών δυνάμεων, κάνοντας λόγο για 19.000 έως 20.000 νεκρούς. Επισήμως η Μόσχα κάνει λόγο για 1.350 νεκρούς στρατιώτες της. Ερωτηθείς σχετικά με βίντεο που είδαν το φως της δημοσιότητας τις προηγούμενες ημέρες και δείχνουν νεκρούς και καταστροφές στην Ουκρανία, συμπεριλαμβανομένου ενός στο οποίο εμφανίζεται μια μητέρα να βρίσκει το πτώμα του γιου της μέσα σε πηγάδι, ο Ζελένσκι είπε: «Είναι μεγάλος ο πόνος μου!». «Ως πατέρας, δεν μπορώ να το δω. Επειδή το μόνο που θέλεις μετά είναι να εκδικηθείς και να σκοτώσεις», συνέχισε. «Είμαι υποχρεωμένος όμως να το δω ως πρόεδρος μιας χώρας όπου πολλοί άνθρωποι έχουν βρει τον θάνατο και έχουν χάσει αγαπημένα τους πρόσωπα, ενώ υπάρχουν εκατομμύρια άλλοι που θέλουν να ζήσουν». «Όλοι μας θέλουμε να πολεμήσουμε», τόνισε ο Ζελένσκι. «Ωστόσο, όλοι πρέπει να κάνουμε ό,τι μπορούμε προκειμένου αυτός ο πόλεμος να μην είναι δίχως τέλος. Όσο περισσότερο διαρκέσει, τόσο περισσότερους θα χάσουμε. Όλες αυτές οι απώλειες θα είναι όπως εκείνη», είπε ο πρόεδρος της Ουκρανίας. Επίσκεψη του ουκρανού πρωθυπουργού στην Ουάσινγκτον την επόμενη εβδομάδα Ο πρωθυπουργός της Ουκρανίας Ντενίς Σμιχάλ και κορυφαίοι αξιωματούχοι θα ταξιδέψουν στην Ουάσινγκτον την επόμενη εβδομάδα για την εαρινή σύνοδο του Διεθνούς Νομισματικού Ταμείου και της Παγκόσμιας Τράπεζας, όπως μεταδίδει το πρακτορείο Reuters επικαλούμενο πηγές της ουκρανικής κυβέρνησης. Ο πρωθυπουργός Σμιχάλ, ο υπουργός Οικονομικών Σερχίι Μαρτσένκο και ο κεντρικός τραπεζίτης Κιρίλο Σεφτσένκο πρόκειται να έχουν διμερείς συναντήσεις με οικονομικούς αξιωματούχους των χωρών μελών της G7 και να συμμετάσχουν σε συνεδρίαση για την Ουκρανία που θα διοργανώσει η Παγκόσμια Τράπεζα την Πέμπτη, σύμφωνα με τις ίδιες πηγές. Η εκδήλωση της Πέμπτης θα είναι η πρώτη ευκαιρία για κορυφαίους ουκρανούς αξιωματούχους να συναντηθούν κατά πρόσωπο με αξιωματούχους από προηγμένες οικονομίες μετά τη ρωσική εισβολή στην Ουκρανία στις 24 Φεβρουαρίου. Οι επιπτώσεις της ρωσικής επίθεσης στην Ουκρανία αναμένεται να κυριαρχήσουν στις συναντήσεις που θα έχουν την επόμενη εβδομάδα κορυφαίοι οικονομικοί αξιωματούχοι από τις χώρες μέλη της Παγκόσμιας Τράπεζας και του Διεθνούς Νομισματικού Ταμείου, καθώς και των G7 και G20, με το ΔΝΤ να είναι έτοιμο να αναθεωρήσει επί τα χείρω τις προβλέψεις του για την παγκόσμια ανάπτυξη εξαιτίας του πολέμου. Ο ρώσος πρόεδρος Βλαντίμιρ Πούτιν έδωσε εντολή στα στρατεύματά του να εισβάλουν στη γειτονική χώρα σε μια «ειδική στρατιωτική επιχείρηση» (όπως την αποκαλεί) με στόχο την «αποστρατιωτικοποίηση» και την «αποναζιστικοποίηση» της Ουκρανίας. Το Κίεβο και οι σύμμαχοί του στη Δύση τονίζουν ότι αυτές είναι ψευδείς δικαιολογίες για μια απρόκλητη στρατιωτική επίθεση που έχει εκτοπίσει το 1/4 του ουκρανικού πληθυσμού (περίπου 44 εκατομμύρια) και έχει προκαλέσει χιλιάδες θανάτους. Η συνάντηση της Πέμπτης θα είναι περισσότερο μια συζήτηση στρογγυλής τραπέζης παρά μια διάσκεψη δωρητών, αν και τόσο το ΔΝΤ όσο και η Παγκόσμια Τράπεζα έχουν δημιουργήσει χωριστούς λογαριασμούς για να μπορούν να επεξεργάζονται και να μεταφέρουν δωρεές, ενώ περαιτέρω ανακοινώσεις αναμένονται την επόμενη εβδομάδα. Θα δώσει επίσης την ευκαιρία στους αξιωματούχους να συζητήσουν τις υλικές καταστροφές και τις οικονομικές επιπτώσεις από αυτόν τον πόλεμο, καθώς και τη συνεχιζόμενη λειτουργία του τραπεζικού και χρηματοπιστωτικού τομέα της Ουκρανίας. «Χωρίς υποστήριξη τώρα, δεν θα υπάρξει ανοικοδόμηση στο μέλλον», τόνισε μια από τις πηγές. Η Παγκόσμια Τράπεζα δεν είχε άμεσα κάποιο σχόλιο για τη συγκεκριμένη εκδήλωση. Ο πρόεδρος της Παγκόσμιας Τράπεζας Ντέιβιντ Μάλπας είχε δηλώσει προ ημερών στη Βαρσοβία ότι προετοιμάζει ένα πακέτο στήριξης ύψους 1,5 δισεκ. δολαρίων για την Ουκρανία. Το διοικητικό συμβούλιο του ΔΝΤ ενέκρινε την προηγούμενη εβδομάδα τη δημιουργία ενός νέου λογαριασμού που δίνει σε διμερείς δωρητές και σε διεθνείς οργανώσεις έναν ασφαλή τρόπο αποστολής οικονομικών πόρων στην Ουκρανία. Ο Καναδάς, εκ των βασικών υποστηρικτών της Ουκρανίας, έχει προτείνει την εκταμίευση έως και 1 δισεκ. καναδικών δολαρίων μέσω του νέου λογαριασμού, τον οποίο θα διαχειρίζεται το ΔΝΤ. Ο λογαριασμός θα επιτρέψει σε δωρητές να παρέχουν επιχορηγήσεις και δάνεια για να βοηθήσουν την ουκρανική κυβέρνηση να καλύψει το ισοζύγιο πληρωμών και τις δημοσιονομικές της ανάγκες, αλλά και να σταθεροποιήσει την οικονομία της, καθώς το Κίεβο συνεχίζει να αμύνεται απέναντι στους ρώσους εισβολείς. Ο υπουργός Οικονομικών Μαρτσένκο δήλωσε την προηγούμενη εβδομάδα ότι η ουκρανική κυβέρνηση αναζητούσε ξένη χρηματοδότηση ύψους περίπου 4 δισεκατομμυρίων ευρώ, πέραν των σχεδόν 3 δισεκατομμυρίων που έχει ήδη λάβει για να αντιμετωπίσει το έλλειμμα στον προϋπολογισμό της. Ακολουθήστε το News247.gr στο Google News και μάθετε πρώτοι όλες τις ειδήσεις	news247
128	"Ζελένσκι: Ζητά να χαρακτηριστεί η Ρωσία ""κράτος χορηγός της τρομοκρατίας"""	"Να συμπεριληφθεί στον κατάλογο των ""κρατών χορηγών της τρομοκρατίας"" των ΗΠΑ ζήτησε ο Ουκρανός πρόεδρος Βολοντίμιρ Ζελένσκι από τον Αμερικανό ομόλογό του, Τζο Μπάιντεν. "	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/9590/9598074/458000/w660/660/zelenski.jpg	2022-04-15 22:31	"Ο Ουκρανός πρόεδρος Βολοντίμιρ Ζελένσκι ζήτησε πρόσφατα απευθείας από τον Αμερικανό ομόλογό του Τζο Μπάιντεν οι ΗΠΑ να χαρακτηρίσουν τη Ρωσία ""κράτος χορηγός της τρομοκρατίας"", ανέφερε σήμερα η Washington Post, επικαλούμενη άτομα με γνώση της συνομιλίας των δύο ηγετών. Ο Μπάιντεν δεν δεσμεύτηκε για συγκεκριμένες ενέργειες κατά τη διάρκεια αυτής της συνομιλίας, ανέφερε η εφημερίδα. Ο χαρακτηρισμός αυτός μπορεί να γίνει σε κάθε χώρα που ""υποστηρίζει επανειλημμένα πράξεις διεθνούς τρομοκρατίας"", τόνισε η Post, επικαλούμενη ενημερωτικό δελτίο του Στέιτ Ντιπάρτμεντ. Αυτή τη στιγμή ο κατάλογος που οι ΗΠΑ χαρακτηρίζουν ""κράτος χορηγός της τρομοκρατίας"" περιλαμβάνει τέσσερις χώρες: τη Βόρεια Κορέα, την Κούβα, το Ιράν και τη Συρία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
129	"Μήνυμα Ζελένσκι για τις 50 ημέρες πολέμου: ""Οι Ουκρανοί είναι ήρωες και θα νικήσουν"""	Ο Βολοντίμιρ Ζελένσκι δήλωσε σίγουρος για την τελική επικράτηση της Ουκρανίας στον πόλεμο με τη Ρωσία. 	                        ΚΟΣΜΟΣ	Βολοντίμιρ Ζελένσκι	https://www.news247.gr/img/1418/9595604/778000/w660/660/zelenskyy.jpg	2022-04-15 09:54	"Η αντίσταση της Ουκρανίας κατά της ρωσικής εισβολής κρατά ήδη 50 ημέρες. Ο Βολοντίμιρ Ζελένσκι θέλησε για μία ακόμη φορά να ανυψώσει το ηθικό των συμπατριωτών του και να να δώσει παράλληλα ένα μήνυμα στον κόσμο ότι οι Ουκρανοί θα εξακολουθήσουν να μάχονται μέχρι να απωθήσουν και τον τελευταίο Ρώσο. ""Οταν άρχισε η εισβολή με συμβούλευαν να διαφύγω, να εγκαταλείψω τη χώρα. Με συμβούλευαν, με λίγα λόγια, να παραδοθώ στην τυραννία. Αλλά δεν μας ήξεραν, δεν ήξεραν πόσο γενναίοι είναι οι Ουκρανοί. Θέλαμε να έχουμε την ευκαιρία να ζήσουμε με τον τον τρόπο που εμείς θέλουμε"" τόνισε χαρακτηριστικά ο πρόεδρος της Ουκρανίας. ""Οι 50 ημέρες αντίσταση είναι ένα κατόρθωμα των εκατομμυρίων Ουκρανών. Η Ουκρανία έγινε ήρωας για τον ελεύθερο κόσμο. Για τον κόσμο ο οποίος δεν πέφτει θύμα, δεν δηλητηριάζεται από την προπαγάνδα. Κάπως έτσι θα νικήσουμε και θα φέρουμε ξανά την ειρήνη στη χώρα μας, είμαι σίγουρος γι' αυτό"" κατέληξε ο Ζελένσκι. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
130	Πόλεμος στην Ουκρανία: Φόβοι της CIA για χρήση πυρηνικών από τον Πούτιν μετά τη βύθιση του Moskva	Η μέχρι στιγμής εξέλιξη του επιχειρησιακού σχεδίου του Ρώσου προέδρου εγείρει πυρηνική απειλή σύμφωνα με την Κεντρική Υπηρεσία Πληροφοριών των ΗΠΑ, ειδικά μετά τη βύθιση του Moskva. Νύχτα εκρήξεων στο Κίεβο.	                        ΚΟΣΜΟΣ	Ο Βλαντίμιρ Πούτιν σε εργοστάσιο πυραύλων	https://www.news247.gr/img/1842/9597058/404000/w660/660/untitled_1.jpg	2022-04-15 07:24	"Οι στρατιωτικές ήττες που υφίσταται ο στρατός της Ρωσίας στην Ουκρανία, σύμφωνα με όσα ισχυρίζονται το Κίεβο και αρκετές δυτικές χώρες, μπορεί να οδηγήσουν τον Βλαντίμιρ Πούτιν να καταφύγει στη χρήση τακτικού πυρηνικού όπλου, ή πυρηνικού όπλου μικρής ισχύος, στη χώρα αυτή, υποστήριξε χθες Πέμπτη ο επικεφαλής της CIA, ο Ουίλιαμ Μπερνς. «Δεδομένου ότι είναι πιθανό ο πρόεδρος Πούτιν και οι Ρώσοι ηγέτες να βυθιστούν στην απελπισία, λαμβανομένων υπόψη των ηττών που υπέστησαν ως τώρα από στρατιωτική σκοπιά, κανένας μας δεν μπορεί να παίρνει ελαφρά την απειλή της ενδεχόμενης καταφυγής σε τακτικά πυρηνικά όπλα, ή (πυρηνικά όπλα) μικρής ισχύος», είπε ο κ. Μπερνς κατά τη διάρκεια ομιλίας του στην Ατλάντα. Το Κρεμλίνο έχει ανακοινώσει πως έθεσε σε κατάσταση συναγερμού τις πυρηνικές δυνάμεις της Ρωσίας, αλλά «δεν έχουμε δει στ’ αλήθεια απτές ενδείξεις όπως ανάπτυξη (πυρηνικών όπλων) ή άλλα στρατιωτικά μέτρα που θα μπορούσαν να μεγεθύνουν τις ανησυχίες μας», συνέχισε ο επικεφαλής της κυριότερης υπηρεσίας κατασκοπείας των ΗΠΑ, ο οποίος εκφράστηκε με ακροατήριο φοιτητές του πανεπιστημίου Τζόρτζια Τεκ. «Προφανώς είμαστε πολύ ανήσυχοι. Γνωρίζω ότι ο πρόεδρος των ΗΠΑ Τζο Μπάιντεν είναι βαθιά ανήσυχος για τον κίνδυνο Τρίτου Παγκοσμίου Πολέμου και κάνει τα πάντα για να αποφευχθεί το να φθάσουμε σε ένα σημείο όπου θα γίνει πιθανός ο πυρηνικός πόλεμος», πρόσθεσε. Η Ρωσία διαθέτει πολλά –γύρω στα 2.000, υπολογίζουν οι Αμερικανοί– λεγόμενα τακτικά πυρηνικά όπλα, ισχύος μικρότερης από τη βόμβα που ερρίφθη στη Χιροσίμα, και το στρατιωτικό δόγμα της θεωρητικά δεν αποκλείει τη χρήση πυρηνικού όπλου μικρής ισχύος για την ανάκτηση του πλεονεκτήματος σε περίπτωση συμβατικού πολέμου με τη Δύση. Ωστόσο η υπόθεση αυτή προϋποθέτει πως «το NATO θα επενέβαινε» στον πόλεμο στην Ουκρανία και αυτό «δεν είναι κάτι που προβλέπεται, όπως έχει πει με σαφήνεια ο πρόεδρος (Τζο Μπάιντεν)», πρόσθεσε. Ο κ. Μπερνς, άλλοτε πρεσβευτής των ΗΠΑ στη Μόσχα, είπε εξάλλου πως δεν μπορεί να βρει αρκετά σκληρά λόγια για να περιγράψει τον Βλαντίμιρ Πούτιν, ο οποίος είναι κατ’ αυτόν «ρεβανσιστής», «ξεροκέφαλος», «απόστολος της αντεκδίκησης», βυθισμένος στην πορεία των ετών σε ένα «εκρηκτικό μείγμα παραπόνων, φιλοδοξίας και ανασφάλειας» και «καθημερινά δείχνει πως μια δύναμη σε πτώση μπορεί να είναι εξίσου αποσταθεροποιητική με μια δύναμη σε άνοδο». Ο κ. Μπερνς χαρακτήρισε τη βοήθεια που δίνουν οι αμερικανικές υπηρεσίες πληροφοριών στις ουκρανικές δυνάμεις ζωτικής σημασίας στον πόλεμο στην Ουκρανία, ενώ επανέλαβε τις αμερικανικές κατηγορίες για «φρικιαστικά εγκλήματα» πολέμου ρώσων στρατιωτικών στην Μπούτσα, που η Μόσχα απορρίπτει κάνοντας λόγο για «τερατώδη παραχάραξη» των γεγονότων. Στην ίδια ομιλία, ο κ. Μπερνς χαρακτήρισε τις «φιλοδοξίες» της Κίνας, μεγάλου ανταγωνιστή των ΗΠΑ σε κάθε πεδίο, «πολύ απειλητικές». Νύχτα βομβαρδισμών στην Ουκρανία Ισχυρές εκρήξεις ακούστηκαν τις πρώτες πρωινές ώρες στο Κίεβο, την πρωτεύουσα της Ουκρανίας, και σε άλλες πόλεις της χώρας, μεταδίδουν ουκρανικά μέσα ενημέρωσης. Σειρήνες της αεράμυνας ήχησαν σε πρακτικά όλη τη χώρα. Εκρήξεις αναφέρθηκαν πέραν του Κιέβου στη Χερσώνα (νότια), στο Χάρκοβο (ανατολικά) και στο Ιβανο-Φρανκίφσκ (δυτικά). Οι αρχές δεν επιβεβαίωσαν τα δημοσιεύματα για τις εκρήξεις αυτές μέχρι στιγμής. Οι πληροφορίες αυτές είναι αδύνατο να επαληθευτούν με ανεξάρτητο τρόπο. 2.550 άμαχοι έφυγαν μέσω ανθρωπιστικών διαδρόμων την Πέμπτη Κάπου 2.550 άμαχοι μπόρεσαν να φύγουν από περιοχές της Ουκρανίας όπου μαίνονται σφοδρές μάχες χθες Πέμπτη, ανακοίνωσε η αντιπρόεδρος της ουκρανικής κυβέρνησης, η Ιρίνα Βέρεστσουκ, νωρίς σήμερα. Περίπου 2.300 άνθρωποι έφθασαν στη Ζαπορίζια (νότια), ανάμεσά τους 290 κάτοικοι της Μαριούπολης, που κινήθηκαν με ίδια μέσα, διευκρίνισε η αντιπρόεδρος της κυβέρνησης. Άλλοι 220 άνθρωποι έφθασαν στην πόλη από την περιφέρεια Λουγκάνσκ (ανατολικά). Ο πόλεμος που ξέσπασε με την εισβολή της Ρωσίας στην Ουκρανία την 24η Φεβρουαρίου περνά σε νέα φάση, καθώς ρωσικά στρατεύματα αναμένεται να εξαπολύσουν επιχείρηση για να κυριεύσουν όλο το Ντονμπάς, το ανατολικό τμήμα της χώρας, όπου βρίσκονται οι αυτοανακηρυγμένες «λαϊκές δημοκρατίες» του Λουγκάνσκ και του Ντανιέτσκ. Ζελένσκι: ""50 μέρες πολέμου και αντίστασης"" Ο ουκρανός πρόεδρος Βολοντίμιρ Ζελένσκι ευχαρίστησε τον ουκρανικό λαό για τις 50 ημέρες αντίστασης στην εισβολή του στρατού της Ρωσίας. «Δόξα τω Θεώ, οι ένοπλες δυνάμεις της Ουκρανίας, ο λαός μας — υπερασπιστήκαμε το μεγαλύτερο μέρος της χώρας μας», ανέφερε ο κ. Ζελένσκι σε μαγνητοσκοπημένο διάγγελμά του που μεταφορτώθηκε στην πλατφόρμα Telegram. «Οι 50 ημέρες της άμυνάς μας είναι επίτευγμα. Επίτευγμα εκατομμυρίων Ουκρανών», επέμεινε ο αρχηγός του κράτους. Αφηγήθηκε πως θυμάται την πρώτη ημέρα της εισβολής της Ρωσίας στην Ουκρανία: «Για να το θέσουμε ήπια, κανένας δεν ήταν πεισμένος ότι θα επιβιώναμε», είπε. Πολλοί τον παρότρυναν να φύγει, συνέχισε. «Συμβούλευαν να παραδοθούμε de facto στην τυραννία», αλλά δεν γνώριζαν «τους Ουκρανούς, πόσο γενναίοι είναι» και πόση αξία δίνουν στην ελευθερία «να ζούμε όπως θέλουμε». Ευχαρίστησε ταυτόχρονα όλους όσοι υποστηρίζουν την Ουκρανία. Ανέφερε παράλληλα ότι έπειτα από αυτές τις 50 μέρες βλέπει αλλιώς πολλούς ξένους ηγέτες. Εξήρε τη «μεγάλη γενναιοδωρία» κάποιων, παρότι οι χώρες τους δεν είναι πλούσιες, την αποφασιστικότητα άλλων, που δεν τους έπαιρναν σοβαρά. Ταυτόχρονα στηλίτευσε τη συμπεριφορά ορισμένων ηγετών που του έδωσαν την εντύπωση, είπε, πως είναι ανίσχυροι. Βυθίστηκε το ρωσικό καταδρομικό Moskva Το καταδρομικό Moskva, η ναυαρχίδα του ρωσικού στόλου της Μαύρης Θάλασσας, βυθίστηκε σήμερα, όπως ανακοίνωσε το υπουργείο Άμυνας της Ρωσίας. «Κατά τη ρυμούλκηση του καταδρομικού Moskva στο λιμάνι, το πλοίο έχασε τη σταθερότητά του εξαιτίας των ζημιών που υπέστη στο κύτος από την έκρηξη πυρομαχικών. Σε συνθήκες θαλασσοταραχής, το πλοίο βυθίστηκε», αναφέρει η ανακοίνωση του ρωσικού υπουργείου Άμυνας, που μετέδωσε το Γαλλικό Πρακτορείο Ειδήσεων (AFP) επικαλούμενο το TASS. Σύμφωνα με το ΑΠΕ-ΜΠΕ, νωρίτερα σήμερα, το ρωσικό υπουργείο Άμυνας είχε ανακοινώσει ότι το σοβιετικής κατασκευής καταδρομικό είχε υποστεί σοβαρές ζημιές από πυρκαγιά, η οποία – σύμφωνα με το Κίεβο – ήταν αποτέλεσμα ουκρανικής πυραυλικής επίθεσης. Η Μόσχα ανέφερε ότι το πλήρωμα του πολεμικού πλοίου απομακρύνθηκε και ελήφθησαν μέτρα για τη ρυμούλκηση του καταδρομικού σε λιμάνι. Η νότια στρατιωτική διοίκηση του στρατού της Ουκρανίας είχε ανακοινώσει από την πλευρά της ότι έπληξε το ρωσικό καταδρομικό Moskva με πυραύλους Neptune, προκαλώντας του μεγάλες υλικές ζημιές. Η σοβιετική καταγωγή Το οπλισμένο με πυραύλους καταδρομικό κλάσης Atlant, μήκους 186 μέτρων, ετέθη σε υπηρεσία το 1983, την σοβιετική εποχή, με την ονομασία Slava (Δόξα). Αποστολή του, η καταστροφή αεροπλανοφόρων. Μετονομάσθηκε σε Moskva τον Μάιο 1995. Ήταν οπλισμένο με 16 αντιπλοϊκούς πυραύλους Bazalt/Voulkan, με πυραύλους Fort, τη ναυτική εκδοχή των πυραύλων S-300 μεγάλου βεληνεκούς, και με πυραύλους μικρού βεληνεκούς Ossa. Διέθετε επίσης εκτοξευτές ρουκετών, κανόνια και τορπίλες. Σύμφωνα με το πρακτορείο Ria Novosti, το Moskva εκσυγχρονίσθηκε δύο φορές στην ιστορία του, την δεύτερη κατά την περίοδο 2018-2020. Το πλήρωμά του αποτελούνταν από 680 άνδρες, σύμφωνα με το ρωσικό υπουργείο Άμυνας. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
131	"Ζελένσκι: ""Ευρωπαϊκές χώρες κερδίζουν από το αίμα των Ουκρανών"""	Ο Ουκρανός πρόεδρος κατηγόρησε ανοιχτά τη Γερμανία και την Ουγγαρία ότι μπλοκάρουν τις προσπάθειες για εμπάργκο στη Ρωσία.	                        ΚΟΣΜΟΣ	Ζελένσκι: &#034;Ευρωπαϊκές χώρες κερδίζουν από το αίμα των Ουκρανών&#034;	https://www.news247.gr/img/3514/9574851/550000/w660/660/untitled_3.jpg	2022-04-14 22:14	"Τις ευρωπαϊκές χώρες που συνεχίζουν να αγοράζουν ρωσικό πετρέλαιο ""κερδίζοντας χρήματα με το αίμα των Ουκρανών"" κατηγόρησε ο Βολοντίμιρ Ζελένσκι σε συνέντευξή του στο BBC. Μάλιστα, ο Ουκρανός πρόεδρος δεν δίστασε να κατονομάσει τη Γερμανία και την Ουγγαρία, κατηγορώντας τις δύο χώρες ότι εμποδίζουν τις προσπάθειες για εμπάργκο στη ρωσική ενέργεια, από την οποία η χώρα αναμένεται να κερδίσει πάνω από 326 δισεκατομμύρια δολάρια τη φετινή χρονιά. Υπενθυμίζεται πως στη Γερμανία επικρατεί ένας γενικότερος εκνευρισμός το τελευταίο 24ωρο με το Κίεβο, με αρκετούς πολιτικούς να αντιδρούν στην άρνηση της ηγεσίας της Ουκρανίας να υποδεχθεί τον ομοσπονδιακό πρόεδρο Φρανκ-Βάλτερ Σταϊνμάιερ στο Κίεβο. Ο κ. Σταϊνμάιερ ήθελε να ταξιδέψει στο Κίεβο χθες Τετάρτη (13/04), μαζί με ηγέτες κρατών της Βαλτικής, για να εκφράσει την υποστήριξη της Γερμανίας στην Ουκρανία μετά τη ρωσική στρατιωτική εισβολή από την 24η Φεβρουαρίου. Όμως ο ομοσπονδιακός πρόεδρος, βετεράνος της γερμανικής πολιτικής, επί σειρά ετών υπουργός Εξωτερικών, αποκάλυψε προχθές Τρίτη (12/04) πως ενημερώθηκε ότι θεωρείται «ανεπιθύμητος» στο Κίεβο και η ουκρανική πλευρά ξεκαθάρισε αργότερα πως προτιμά να υποδεχθεί τον καγκελάριο Όλαφ Σολτς. ""Δεν είναι θέμα χρημάτων, αλλά επιβίωσης"" Από εκεί και πέρα, κατά τη συνέντευξή του στο BBC, ο πρόεδρος της Ουκρανίας πρόσθεσε: ""Ορισμένοι από τους φίλους και τους εταίρους μας αντιλαμβάνονται ότι τώρα είναι μία διαφορετική στιγμή. Δεν είναι θέμα επιχειρηματικής δραστηριότητας και χρημάτων"", για να τονίσει πως ""είναι θέμα επιβίωσης"". Παρ' όλα αυτά, ο Ζελένσκι δεν παρέλειψε να αναγνωρίσει τη στήριξη της Δύσης στο πλευρό της χώρας του, λέγοντας ότι ""οι ΗΠΑ, το Ηνωμένο Βασίλειο και ορισμένες ευρωπαϊκές χώρες προσπαθούν να μας βοηθήσουν και μας βοηθούν"", ωστόσο, έκανε έκκληση για πιο άμεση βοήθεια, ξεκαθαρίζοντας: 'Η λέξη κλειδί είναι «τώρα»"". Εν συνεχεία, ο Ουκρανός πρόεδρος αναφέρθηκε στην κατάσταση που επικρατεί στη χώρα του και τις απώλειες στρατιωτών και αμάχων από τη ρωσική εισβολή: ""Έχουμε πληροφορίες ότι, εκτός από τους δεκάδες χιλιάδες νεκρούς, υπάρχουν ακόμα πολλοί που έχουν εξαφανιστεί. Τα έγγραφά τους έχουν αντικατασταθεί, τους έδωσαν ρωσικά διαβατήρια και τους μετέφεραν στη Ρωσία, κάποιοι σε στρατόπεδα ή σε άλλες πόλεις. Κανείς δεν ξέρει τι συμβαίνει με αυτούς τους ανθρώπους. Κανείς δεν ξέρει πόσοι έχουν σκοτωθεί"". Ο Ζελένσκι μίλησε για τις ""φρικαλεότητες των Ρώσων"", φέρνοντας ως παράδειγμα τη Μπούτσα που περιόρισαν ακόμα περισσότερο τις όποιες πιθανότητες για συνέχιση των ειρηνευτικών συνομιλιών μεταξύ των δύο χωρών. Μάλιστα, δήλωσε ότι κατά την επίσκεψή του στην πόλη κατακλύστηκε από συναισθήματα, με επικρατέστερο όμως να είναι το ""μίσος για τον ρωσικό στρατό"", κατηγορώντας για ακόμα μία φορά τον Πούτιν για ""εγκλήματα πολέμου"". Κλείνοντας, θέλησε να στείλει το δικό του ξεκάθαρο μήνυμα, τόσο προς τον ρωσικό, όσο και προς τον ουκρανικό στρατό λέγοντας: ""Μπορούν να μας καταστρέψουν αλλά θα απαντήσουμε. Μπορούν να μας σκοτώσουν, αλλά θα πεθάνουν κι οι ίδιοι. Δεν μπορώ να καταλάβω για ποιον λόγο ήρθαν εδώ"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
132	"Στο Στόμα του Λάκη - Podcast: ""Μάνος ή Μόνη;"" - Το μεγάλο ερώτημα στην υπόθεση της Πάτρας"		                        ΛΑΚΗΣ ΛΑΖΟΠΟΥΛΟΣ			2022-04-14 09:48	Κάνε εγγραφή στο Podcast του Λάκη Λαζόπουλου στο Spotify, Apple Podcasts, Google Podcasts και ενεργοποίησε τις ειδοποιήσεις για να ακούς πρώτος τα νέα επεισόδια! 03:04 Γιατί έφερε ο Ζελένσκι το τάγμα Αζόφ στη Βουλή 07:24 Ποιοι αφήνουν τον Μητσοτάκη να εκτεθεί με την άκρα δεξιά; 12:24 Η χήρα Μήτσι και η τέταρτη δόση 14:26 «Μάμα μία, μάμα δύο, μάμα τρία παιδιά έφαγες;» 20:16 Οι γαλλικές εκλογές και τα πολιτικά υπόστεγα Τώρα που βάλαμε την Πισπιρίγκου μέσα στη φυλακή, πρέπει να δούμε ποιους άλλους θα βάλουμε. Η ελληνική κοινωνία έχει βάλει στο μάτι τον Μάνο, διότι δεν τους αρέσει όπως δείχνει και όταν πήγε στον ανακριτή, και ποιος νομίζει ότι είναι και νομίζει ότι είναι ωραίος και ήθελε να πάει στο survivor και ήθελε να πάει στην Φάρμα και νομίζει ότι είναι ωραίος και διάφορα τέτοια, και είναι αλήθεια βέβαια ότι η αδιακύμαντη φωνή του, και η ανεπηρέαστη από συναισθηματισμούς δείχνει κάτι. Μπορεί ο Μάνος να μην ήξερε ότι η μάνα δολοφονούσε το παιδί της αλλά μπορεί να συμμετείχε σε ένα τρικούβερτο γλέντι μετά από μία μέρα, μετά από δύο μέρες μετά το θάνατο του παιδιού. Σαν να ήξερε. Σαν να αποδεχόταν την θυσία. Αν θέλει να ζήσει με το Μάνο ούτε ο Μάνος πρέπει να ξέρει ότι έχει δολοφονήσει ούτε και κανείς άλλος. Και αυτοί που την έχουν βοηθήσει είναι αυτοί που έχουν ασπαστεί το δικό της θέλω. Αντιλαμβάνονται την «θυσία» της. Αλλιώς είναι συνεργοί σε παιδοκτονία από πρόθεση. 23 μέρες απεργία πείνας των υγειονομικών. Στην Ελλάδα του 2022 έφτασαν οι υγειονομικοί να φωνάζουν υγειονομική ελευθερία ή θάνατος . 42% λοιπόν των ανθρώπων που πεθαίνουν είναι πλήρως εμβολιασμένοι. Και με τα τρία εμβόλια. Εφόσον λοιπόν χρειάζονται τα ίδια μέτρα να παίρνει ένας ανεμβολίαστος κι ένας εμβολιασμένος ποιος ο λόγος για τον οποίον στα δημόσια νοσοκομεία οι ανεμβολίαστοι υγειονομικοί που παίρνουν όλες τις προφυλάξεις, όλα τα μέτρα να μην μπορούν να εργάζονται. Θα το πω όπως το πιστεύω. Είναι χουντικό καψώνι του Πλεύρη αυτό σε περίοδο δημοκρατίας. Αλλά τα δεδομένα έχουν αλλάξει κ. Πλεύρη. Ελάτε στην δημοκρατία μας. Δεν σας διόρισε ο μπαμπάς σας στο υπουργείο Υγείας. Είναι υποχρέωση εδώ και τώρα οι υγειονομικοί να μπούνε στις θέσεις τους στα δημόσια νοσοκομεία. 25 ομιλίες έκανε ο Ζελένσκι όλο αυτό το διάστημα σε κοινοβούλια, μόνο στο ελληνικό κοινοβούλιο πλάσαρε τους ναζί. Για ποιον λόγο; Ποιος του το επέτρεψε; Ποιος είχε κέρδος από αυτό; Ο Ζελένσκι ήξερε ότι αυτό που έκανε θα ήταν αποδεκτό από την ελληνική Βουλή. Την ώρα που περιμέναμε να καταδικάσει την εισβολή των τούρκων στην Κύπρο, το οποίο δεν έκανε, αποτυπώθηκε από τους προθυμότατους δημοσιογράφους με λόγια «ε το καταλαβαίνουμε γιατί δεν το έκανε»… Αφού δεν έκανε αυτό ο Ζελένσκι , προχώρησε ένα βήμα περαιτέρω εξευτελισμού του ελληνικού κοινοβουλίου. Της ελληνικής Δημοκρατίας. Ας διαχωρίσουμε ότι άλλο πράγμα η στήριξη των ελλήνων στον ουκρανικό λαό, στους ανθρώπους που υποφέρουν από τον πόλεμο αυτόν, και άλλο πράγμα ο Ζελένσκι. Και αν ακόμα οι Ουκρανοί δεν τον διαχωρίζουν από αυτούς, εμείς στεκόμαστε δίπλα τους. Αυτό είναι σταθερό σημείο μέσα μας. Είναι ο άνθρωπος προς τον άνθρωπο. ΕΙΝΑΙ Ο ΑΝΘΡΩΠΟΣ ΠΡΟΣ ΤΟΝ ΑΝΘΡΩΠΟ. 	                         Λάκης Λαζόπουλος
133	"Πόλεμος στην Ουκρανία: Ο Ζελένσκι ευχαριστεί ""τους φίλους"" της χώρας του για την επίσκεψή τους στο Κίεβο"	"Χρήσιμη και καρποφόρα χαρακτήρισε την επίσκεψη των ""φίλων"" της Ουκρανίας, ο πρόεδρος Βολοντίμιρ Ζελένσκι σε ένα μαγνητοσκοπημένο διάγγελμα."	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/9384/9594082/862000/w660/660/zelenski.jpg	2022-04-14 08:38	Ο ουκρανός πρόεδρος Βολοντίμιρ Ζελένσκι ευχαρίστησε την Πολωνία, τη Λετονία, τη Λιθουανία και την Εσθονία για την υποστήριξή τους, μετά την επίσκεψη των προέδρων των τεσσάρων χωρών στο Κίεβο χθες Τετάρτη. Ο Αντρέι Ντούντα, ο Γκιτάνας Ναουσέντα, ο Εγκίλς Λέβιτς και ο Άλαρ Κάρις ταξίδεψαν στην Ουκρανία για να συναντηθούν με τον ομόλογό τους για να δείξουν με αυτόν τον τρόπο την υποστήριξή τους στη χώρα όπου εισέβαλε ο ρωσικός στρατός την 24η Φεβρουαρίου και ο πόλεμος εξακολουθεί να μαίνεται. Την επίσκεψη οργάνωσε η Πολωνία, που ανέλαβε επίσης την υποστήριξή της και χειρίστηκε την ασφάλεια των τεσσάρων αρχηγών του κράτους. Η επίσκεψη των «φίλων της Ουκρανίας» ήταν χρήσιμη και καρποφόρα, είπε ο κ. Ζελένσκι σε μαγνητοσκοπημένο διάγγελμά του. Εξήρε τις τέσσερις χώρες, διότι όπως τόνισε βοηθούν την Ουκρανία «από την πρώτη ημέρα», δεν δίστασαν να προμηθεύσουν με όπλα το Κίεβο και δεν έδειξαν δισταγμούς για την επιβολή κυρώσεων στη Ρωσία. Ακολουθήστε το News247.gr στο Google News και μάθετε πρώτοι όλες τις ειδήσεις	news247
134	Μπάιντεν: Πρόσθετη στρατιωτική βοήθεια αξίας 800 εκατ. δολαρίων στο Κίεβο	Το νέο πακέτο στρατιωτικής βοήθειας, σύμφωνα με το Πεντάγωνο, περιλαμβάνει 11 ελικόπτερα Mi-17, 18 οβιδοβόλα Howitzer των 155mm, ραντάρ αντι-πυροβολικού και 200 τεθωρακισμένα οχήματα μεταφοράς προσωπικού.	                        ΚΟΣΜΟΣ	Τζο Μπάιντεν	https://www.news247.gr/img/7576/9595628/660000/w660/660/biden.jpg	2022-04-13 23:33	Ο πρόεδρος των ΗΠΑ Τζο Μπάιντεν ανακοίνωσε σήμερα πρόσθετη στρατιωτική βοήθεια αξίας 800 εκατομμυρίων δολαρίων στην Ουκρανία, διευρύνοντας τον εξοπλισμό που στέλνει η Ουάσινγκτον στο Κίεβο για να αντιμετωπίσει το επικείμενο νέο κύμα της ρωσικής επίθεσης στο ανατολικό τμήμα της χώρας. Το τελευταίο πακέτο -που ανεβάζει σε 2,5 δισεκ. δολάρια τη συνολική αξία της στρατιωτικής βοήθειας στην Ουκρανία από την έναρξη της ρωσικής εισβολής τον Φεβρουάριο- περιλαμβάνει συστήματα πυροβολικού, πυρομαχικά πυροβολικού και τεθωρακισμένα οχήματα μεταφοράς προσωπικού, όπως δήλωσε ο Μπάιντεν μετά την τηλεφωνική επικοινωνία που είχε με τον Ουκρανό πρόεδρο Βολοντίμιρ Ζελένσκι. Ο Αμερικανός πρόεδρος ανέφερε επίσης ότι ενέκρινε τη μεταφορά επιπλέον ελικοπτέρων, υπογραμμίζοντας ότι ο εξοπλισμός που εστάλη στην Ουκρανία ήταν «κρίσιμος» στην αντιμετώπιση των εισβολέων. «Δεν μπορούμε να εφησυχάσουμε. Όπως διαβεβαίωσα τον πρόεδρο Ζελένσκι, ο αμερικανικός λαός θα εξακολουθήσει να είναι στο πλευρό του γενναίου λαού της Ουκρανίας στον αγώνα του για την ελευθερία», είπε ο Μπάιντεν. Το νέο πακέτο στρατιωτικής βοήθειας, σύμφωνα με το Πεντάγωνο, περιλαμβάνει 11 ελικόπτερα Mi-17 (που προορίζονταν για το Αφγανιστάν, προτού καταρρεύσει η υποστηριζόμενη από τις ΗΠΑ κυβέρνηση της χώρας και ανέλθουν οι Ταλιμπάν στην εξουσία), 18 οβιδοβόλα Howitzer των 155mm, ραντάρ αντι-πυροβολικού και 200 τεθωρακισμένα οχήματα μεταφοράς προσωπικού. Σύμφωνα με το ΑΠΕ-ΜΠΕ, για μέρος του νέου στρατιωτικού εξοπλισμού που θα στείλουν οι ΗΠΑ στην Ουκρανία θα απαιτηθεί εκπαίδευση των ουκρανικών δυνάμεων, δήλωσε απόψε ο εκπρόσωπος του αμερικανικού Πενταγώνου Τζον Κίρμπι. Ακολουθήστε το News247.gr στο Google News και μάθετε πρώτοι όλες τις ειδήσεις	news247
135	"Ζελένσκι: ""Η άρνηση του Μακρόν να καταγγείλει μια γενοκτονία μας πληγώνει"""	"Ο Εμμανουέλ Μακρόν επέλεξε να μην επαναλάβει τον όρο ""γενοκτονία"" που χρησιμοποίησε ο Αμερικανός ομόλογός του και ο Βολοντίμιρ Ζελένσκι εξέφρασε τη δυσαρέσκειά του."	                        ΚΟΣΜΟΣ	Βολοντίμιρ Ζελένσκι	https://www.news247.gr/img/1418/9595604/778000/w660/660/zelenskyy.jpg	2022-04-13 23:15	"Η άρνηση σήμερα του Γάλλου προέδρου Εμανουέλ Μακρόν να καταγγείλει μια ""γενοκτονία"" στην Ουκρανία από τον ρωσικό στρατό ""μας πληγώνει πολύ"", δήλωσε ο Ουκρανός ομόλογός του Βολοντίμιρ Ζελένσκι. ""Αν αληθεύουν, τέτοιες δηλώσεις μας πληγώνουν πολύ"", δήλωσε ο Ζελένσκι κατά τη διάρκεια κοινής συνέντευξης Τύπου που παραχώρησε με τους αρχηγούς των κρατών της Πολωνίας, της Λιθουανίας, της Εσθονίας και της Λετονίας που πραγματοποιούν επίσκεψη στο Κίεβο. ""Θα κάνω ό,τι μπορώ για να συζητήσω αυτό το θέμα με τον Εμανουέλ Μακρόν σήμερα. Αν αυτό δεν γίνει σήμερα, τότε αύριο που θα βρει τον χρόνο"", πρόσθεσε ο Ζελένσκι. Νωρίτερα σήμερα, ο Εμανουέλ Μακρόν επέλεξε να μην επαναλάβει τον όρο ""γενοκτονία"" που χρησιμοποίησε ο Αμερικανός ομόλογός του Τζο Μπάιντεν για να κατηγορήσει τον Ρώσο πρόεδρο Βλαντίμιρ Πούτιν στην Ουκρανία. ""Θα έλεγα ότι η Ρωσία ξεκίνησε μονομερώς έναν άγριο πόλεμο, ότι έχει πλέον διαπιστωθεί πως εγκλήματα πολέμου έγιναν από τον ρωσικό στρατό και ότι πρέπει τώρα να βρεθούν οι υπεύθυνοι γι΄ αυτά"", δήλωσε ο Μακρόν αρχικά. ""Είναι τρέλα αυτό που συμβαίνει, είναι μια ασύλληπτη βιαιότητα (...) αλλά ταυτόχρονα κοιτάζω τα γεγονότα και θέλω να προσπαθήσω όσο το δυνατόν περισσότερο για να μπορέσω να σταματήσω αυτόν τον πόλεμο και να ξαναχτίσω την ειρήνη, συνεπώς δεν είμαι σίγουρος ότι η λεκτική κλιμάκωση εξυπηρετεί τον σκοπό"", συνέχισε. Σύμφωνα με το ΑΠΕ-ΜΠΕ, ο εκπρόσωπος της ουκρανικής διπλωματίας, ο Όλεγκ Νικολένκο, αντέδρασε γρήγορα δηλώνοντας στο ουκρανικό πρακτορείο ειδήσεων Interfax, ότι θεωρεί τη θέση του Μακρόν ""απογοητευτική"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
136	"Ολένα Ζελένσκα: ""Ο νούμερο ένας στόχος των Ρώσων είμαστε όλοι μας"""	Η πρώτη κυρία της Ουκρανίας, Ολένα Ζελένσκα, περιγράφει τις πρώτες στιγμές της ρωσικής εισβολής στη χώρα, πώς αντιμετωπίζει τον πόλεμο και το έργο της για τους πρόσφυγες, τις γυναίκες και τα παιδιά.	                        ΚΟΣΜΟΣ	Βολοντίμιρ Ζελένσκι και Ολένα Ζελένσκα	https://www.news247.gr/img/1919/9595605/775000/w660/660/olena-zelenska.jpg	2022-04-13 22:59	"Όταν τα ρωσικά στρατεύματα εισέβαλαν στην πατρίδα τους, ο Βολοντίμιρ Ζελένσκι και η πρώτη κυρία της Ουκρανίας, Ολένα Ζελένσκα, αρνήθηκαν να φύγουν ή να υποχωρήσουν, επιλέγοντας αντ 'αυτού, όπως πολλοί Ουκρανοί, την περιφρόνηση απέναντι στην επιθετικότητα. Ενώ ο Ουκρανός πρόεδρος εστιάζει στη στρατιωτική αντεπίθεση κατά των ρωσικών δυνάμεων, η πρώτη κυρία έχει επικεντρωθεί σε ανθρωπιστικά και παιδικά ζητήματα, ενώ εργάζεται για την ευαισθητοποίηση παγκοσμίως για τα δεινά των άμαχων Ουκρανών ως αποτέλεσμα του πολέμου. Μιλώντας στο CNN, η Ολένα Ζελένσκα περιγράφει τις στιγμές της ρωσικής εισβολής και το ρόλο των γυναικών σε αυτή την κατάσταση. Για τον τρόπου που εκείνη και η οικογένειά της αντιμετωπίζουν την εισβολή, είπε: ""Είναι σαν να περπατάς σε τεντωμένο σκοινί. Αν αρχίσεις να σκέφτεσαι πώς θα το κάνεις, χάνεις χρόνο και ισορροπία. Έτσι, για να κρατηθείς, πρέπει απλώς να προχωρήσεις και να κάνεις αυτό που κάνεις. Με τον ίδιο τρόπο, απ' όσο ξέρω, όλοι οι Ουκρανοί αντέχουν. Πολλοί από αυτούς που δραπέτευσαν μόνοι τους από τα πεδία των μαχών, που είδαν τον θάνατο, λένε ότι η βασική θεραπεία μετά από αυτή την εμπειρία είναι να δράσεις, να κάνεις κάτι, να βοηθήσεις κάποιον. Προσωπικά με βοηθάει το γεγονός ότι προσπαθώ να προστατεύω και να υποστηρίζω τους άλλους"". ""Τώρα δεν μιλάμε για υγιεινή διατροφή, αλλά για φαγητό"" Όταν έγινε πρώτη κυρία της Ουκρανίας, δεσμεύθηκε να κάνει πράγματα προς όφελος των παιδιών. Και το έκανε. Όμως τώρα, βλέπει τους κόπους της, μεταξύ άλλων, να γκρεμίζονται από τα ρωσικά στρατεύματα. ""Νιώθω ότι γυρίσαμε χρόνια και δεκαετίες πίσω. Τώρα δεν μιλάμε για υγιεινή διατροφή, αλλά για φαγητό γενικότερα. Πρόκειται για την επιβίωση των παιδιών μας! Δεν συζητάμε πλέον, όπως πριν, ποιος είναι ο καλύτερος εξοπλισμός για τα σχολεία, αντίθετα, η εκπαίδευση για εκατομμύρια παιδιά είναι υπό αμφισβήτηση. Φανταστείτε ότι έχετε χτίσει και ανακαινίσει ένα σπίτι και απλώς έχετε βάλει λουλούδια στο περβάζι. Και τώρα έχει καταστραφεί, και στο ερείπιο πρέπει να ανάψεις φωτιά για να ζεσταθείς. Αυτό έχει συμβεί με τις πολιτικές των παιδιών μας και σε κάθε οικογένεια γενικότερα"". Η στήριξη στους ευάλωτους Ακόμη και τώρα που ο πόλεμος στην Ουκρανία μαίνεται για 49η ημέρα, η Ολένα Ζελένσκα ""εκτελεί"" το χρέος της προς τους ευάλωτους και ιδιαίτερα, προς τα παιδιά. ""Απομακρύνουμε τα πιο ευάλωτα παιδιά με καρκίνο, με αναπηρία και εκείνα που είναι ορφανά και τα στέλνουμε σε χώρες που συμφωνούν να τα δεχτούν για θεραπεία και αποκατάσταση. Περνούν από την Πολωνία και από εκεί σε άλλες ευρωπαϊκές χώρες. Εισάγουμε θερμοκοιτίδες στην Ουκρανία για να υποστηρίξουμε νεογέννητα σε πόλεις που βομβαρδίζονται από τις ρωσικές δυνάμεις. Σε πολλά νοσοκομεία υπάρχουν διακοπές ρεύματος, ενώ κινδυνεύουν οι ζωές παιδιών. Επομένως, χρειαζόμαστε συσκευές που σώζουν ζωές χωρίς διακοπή. Έχουν ήδη παραδοθεί δύο τέτοιες συσκευές και σχεδιάζεται να παραδοθούν ακόμη οκτώ θερμοκοιτίδες. Επιταχύνουμε την προσαρμογή των προσφύγων -των παιδιών και των μητέρων τους- στη νέα τοποθεσία, γιατί η ανθρωπιστική βοήθεια από μόνη της δεν αρκεί. Τα παιδιά χρειάζονται ταχεία κοινωνικοποίηση και να πάνε στο σχολείο. Ειδικότερα, αυτό ισχύει για χιλιάδες παιδιά με αυτισμό που έχουν βρεθεί στο εξωτερικό. Τώρα εργαζόμαστε για να διευκολύνουμε την πρόσβαση στις τάξεις, διαφορετικά η ανάπτυξή τους απλώς θα σταματήσει"". ""Επι ένα μήνα με τον Βολοντίμρ μιλάμε στο τηλέφωνο"" Με την έναρξη της ρωσικής εισβολής στην Ουκρανία, η Ολένα Ζελένσκα και τα παιδιά της απομακρύνθηκαν από το προεδρικό γραφείο, λόγω επικινδυνότητας. Από τότε έχει να δει τον σύζυγό της. ""Ο Βολοντίμιρ και η ομάδα του μένουν πραγματικά στο γραφείο του Προέδρου. Λόγω του κινδύνου, απαγορευόταν να μείνουμε εκεί με τα παιδιά μου. Έτσι, για περισσότερο από ένα μήνα επικοινωνούμε μόνο τηλεφωνικά. Πάντα ήξερα ότι ήταν και θα είναι ένα αξιόπιστο στήριγμα για μένα. Μετά έγινε ένας υπέροχος πατέρας και στήριγμα για την οικογένειά μας. Και τώρα έχει δείξει τα ίδια χαρακτηριστικά"". ""Κάθε Ουκρανός είναι στόχος για τους Ρώσους"" Είναι ευρέως διαδεδομένο, ότι μετά τον Ουκρανό πρόεδρο, ο αμέσως επόμενος υψηλός στόχος των ρωσικών δυνάμεων είναι η Ολένα Ζελένσκα. Εκείνη όμως, επέλεξε να μείνει στη χώρα της. ""Αν κοιτάξετε προσεκτικά, γίνεται σαφές ότι κάθε Ουκρανός είναι στόχος για τους Ρώσους. Κάθε γυναίκα, κάθε παιδί. Όσοι σκοτώθηκαν τις προάλλες από ρωσικό πύραυλο, ενώ προσπαθούσαν να εκκενώσουν από το Kramatorsk δεν ήταν μέλη της προεδρικής οικογένειας, ήταν απλώς Ουκρανοί. Άρα ο νούμερο ένα στόχος για τον εχθρό είμαστε όλοι εμείς"". Θέλοντας να στείλει ένα μήνυμα για τις φρικαλεότητες και την προπαγάνδα των Ρώσων, λέει τα εξής: ""Το επίπεδο της ρωσικής προπαγάνδας συχνά συγκρίνεται με την προπαγάνδα του Γκέμπελς κατά τον Β' Παγκόσμιο Πόλεμο. Αλλά κατά τη γνώμη μου, το ξεπερνά, γιατί στο Β' ΠΠ δεν υπήρχε διαδίκτυο και πρόσβαση σε πληροφορίες, όπως τώρα. Τώρα όλοι μπορούν να δουν τα εγκλήματα πολέμου. Για παράδειγμα, αυτά που διέπραξαν οι Ρώσοι στη Μπούχα, όπου τα σώματα αμάχων με τα χέρια δεμένα απλά κείτονταν στους δρόμους. Αλλά το πρόβλημα είναι ότι οι Ρώσοι δεν θέλουν να δουν αυτό που βλέπει όλος ο κόσμος. Εξάλλου, είναι πιο εύκολο να πεις ""είναι όλα ψεύτικα"" και να πας να πιεις τον καφέ σου παρά να διαβάσεις την ιστορία ενός συγκεκριμένου ατόμου που πέθανε, να κοιτάξεις τους συγγενείς και τους φίλους του που είναι σε θλίψη"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
137	Μπάιντεν - Ζελένσκι: Νέες κυρώσεις και επιπλέον στρατιωτική βοήθεια υπό ρωσικές απειλές	Το ενδεχόμενο περαιτέρω κυρώσεων εις βάρος της Ρωσίας, αλλά και την ενίσχυση της βοήθειας στην Ουκρανία, συζήτησαν Τζο Μπάιντεν και Βολοντίμρ Ζελένσκι. Απειλές για νέα χτυπήματα από τις ρωσικές δυνάμεις.	                        ΚΟΣΜΟΣ	Ουκρανοί εγκαταλείπουν τα σπίτια τους	https://www.news247.gr/img/5128/9595506/791000/w660/660/oukrania.jpg	2022-04-13 21:18	"Τα ζητήματα επιπλέον αμυντικής και οικονομικής βοήθειας, αλλά και περαιτέρω κυρώσεων, τέθηκαν στο ""τραπέζι"" της συζήτησης, κατά την επικοινωνία του Βολοντίμιρ Ζελένσκι με τον Αμερικανό ομόλογό του, Τζο Μπάιντεν. Ο Μπάιντεν, μετά την επικοινωνία, ανακοίνωση την απόφασή του να παράσχει στην Ουκρανία επιπλέον στρατιωτική βοήθεια 800 εκατ. δολαρίων.  Παράλληλα, κι ενώ διεξάγονται αρκετές έρευνες για ""εγκλήματα πολέμου"", η Ρωσία αρνείται τις κατηγορίες. ""Λανθασμένες και απαράδεκτες οι δηλώσεις Μπάιντεν περί γενοκτονίας"" Το Κρεμλίνο δήλωσε ότι διαφωνεί κατηγορηματικά με την εκτίμηση του Αμερικανού προέδρου Τζο Μπάιντεν ότι οι ενέργειες της Ρωσίας στην Ουκρανία συνιστούν ‘γενοκτονία’. Ο πρόεδρος Μπάιντεν δήλωσε χθες ότι η συμπεριφορά της Ρωσίας στην Ουκρανία ισοδυναμεί κατά την άποψη του με ‘γενοκτονία’, χρησιμοποιώντας αυτή τη λέξη για πρώτη φορά. «Θεωρούμε πως αυτό το είδος των προσπαθειών να διαστρεβλωθεί η κατάσταση είναι απαράδεκτο», δήλωσε ο εκπρόσωπος του Κρεμλίνου Ντμίτρι Πεσκόφ σε ενημέρωση μέσω τηλεδιάσκεψης των δημοσιογράφων. «Αυτό δεν είναι καθόλου αποδεκτό από έναν πρόεδρο των Ηνωμένων Πολιτειών, μιας χώρας οι πράξεις της οποίας είναι γνωστές στην πρόσφατη ιστορία», δήλωσε ο Πεσκόφ. Απειλές της Μόσχας Ο ρωσικός στρατός απείλησε να πλήξει κέντρα διοίκησης στο Κίεβο, κάτι που η Μόσχα δεν έχει κάνει προς το παρόν, κατηγορώντας την Ουκρανία για επιθέσεις και δολιοφθορές σε ρωσικό έδαφος. Συγκεκριμένα το ρωσικό υπουργείο Άμυνας ανακοίνωσε ότι αν οι επιθέσεις σε ρωσικό έδαφος συνεχίσουν, τότε οι ρωσικές δυνάμεις θα πλήξουν τοποθεσίες στην Ουκρανία, συμπεριλαμβανομένου του Κιέβου, όπου βρίσκονται κέντρα λήψης τέτοιων αποφάσεων. ""Βλέπουμε απόπειρες δολιοφθοράς και πλήγματα από ουκρανικές δυνάμεις σε στόχους στο έδαφος της Ρωσικής Ομοσπονδίας. Εάν συνεχιστούν τέτοια γεγονότα, θα πραγματοποιηθούν πλήγματα από τον ρωσικό στρατό σε κέντρα λήψης αποφάσεων, συμπεριλαμβανομένου του Κιέβου, τα οποίο ο ρωσικός στρατός έχει αποφύγει μέχρι στιγμής"", δήλωσε ο Ιγκόρ Κονασένκοφ, εκπρόσωπος του ρωσικού υπουργείου Άμυνας. Παράλληλα το υπουργείο ανέφερε ότι το λιμάνι της Μαριούπολης είναι υπό πλήρη έλεγχο και πως όλοι οι ""όμηροι"" από πλοία έχουν απελευθερωθεί. Ρωσία: ""Νόμιμοι στόχοι οι μεταφορές όπλων ΗΠΑ-ΝΑΤΟ στην Ουκρανία"" Η Ρωσία θα θεωρήσει όλα τα οχήματα που μεταφέρουν όπλα των ΗΠΑ και του ΝΑΤΟ στο έδαφος της Ουκρανίας ως νόμιμους στρατιωτικούς στόχους, δήλωσε σήμερα ο Ρώσος υφυπουργός Εξωτερικών Σεργκέι Ριαμπκόφ σε συνέντευξ;h του στο πρακτορείο TASS. Οποιεσδήποτε απόπειρες της Δύσης να προκαλέσει σημαντική ζημιά στον ρωσικό στρατό ή στους αυτονομιστές συμμάχους της στην Ουκρανία «θα κατασταλούν σκληρά», πρόσθεσε. «Προειδοποιούμε ότι οι μεταφορές όπλων των ΗΠΑ και του ΝΑΤΟ που διασχίζουν το ουκρανικό έδαφος θα θεωρηθούν από εμάς ως νόμιμοι στρατιωτικοί στόχοι», δήλωσε ο Ριαμπκόφ σύμφωνα με το TASS. «Δίνουμε στους Αμερικανούς και άλλους Δυτικούς να καταλάβουν ότι οι προσπάθειες να επιβραδύνουν την ειδική επιχείρηση μας, να προκαλέσουν μέγιστη δυνατή ζημιά στα ρωσικά στρατιωτικά τμήματα και σχηματισμούς στην DPR και την LPR (Λαϊκές Δημοκρατίες του Ντονέτσκ και του Λουχάνσκ) θα κατασταλούν σκληρά», δήλωσε ο Ριαμπκόφ. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
138	"Εντείνονται οι ρωσικές απειλές - ""Σκηνή εγκλήματος"" η Ουκρανία, για το Διεθνές Ποινικό Δικαστήριο"	"""Σκηνή εγκλήματος"" χαρακτηρίζει την Ουκρανία ο εισαγγελέας του Διεθνούς Ποινικού Δικαστηρίου, την ώρα που η Ρωσία θεωρεί ""νόμιμους στρατιωτικούς στόχους"" τα οχήματα που μεταφέρουν όπλα των ΗΠΑ και ΝΑΤΟ. "	                        ΚΟΣΜΟΣ	Πόλεμος στην Ουκρανία	https://www.news247.gr/img/2342/9595378/478000/w660/660/ukraine.jpg	2022-04-13 20:33	"Η Μόσχα προειδοποίησε σήμερα το Κίεβο να «προσέχει» μετά τη σύλληψη του Ουκρανού βουλευτή και επιχειρηματία Βίκτορ Μεντβεντσούκ, στενού συνεργάτη του Βλαντίμιρ Πούτιν, απορρίπτοντας την πρόταση του Κιέβου για ανταλλαγή του με αιχμαλώτους πολέμου των ρωσικών ενόπλων δυνάμεων, προειδοποιώντας παράλληλα ότι όσοι τον κρατούν μπορεί σύντομα να συλληφθούν οι ίδιοι. Χθες Τρίτη, οι ουκρανικές αρχές ανακοίνωσαν τη σύλληψη του 67χρονου βουλευτή και επιχειρηματία Βίκτορ Μεντβεντσούκ που διέφευγε μετά τη ρωσική εισβολή στην Ουκρανία. Ο Μεντβεντσούκ εμφανίστηκε με χειροπέδες και στολή Ουκρανού στρατιώτη σε μια φωτογραφία που ανάρτησε χθες στο Twitter ο πρόεδρος Βολοντίμιρ Ζελένσκι. «Προτείνω στη Ρωσική Ομοσπονδία να ανταλλάξουμε αυτόν τον άνδρα με τα αγόρια μας και τα κορίτσια μας που βρίσκονται αυτή τη στιγμή σε αιχμαλωσία στη Ρωσία. (...) Είναι σημαντικό οι δυνάμεις ασφαλείας μας και οι ένοπλες δυνάμεις μας να εξετάσουν επίσης αυτή την πιθανότητα», είπε ο χθες ο Ζελένσκι στο μαγνητοσκοπημένο διάγγελμά του που μεταφορτώθηκε στην πλατφόρμα Telegram. Ο Μεντβεντσούκ «να γίνει παράδειγμα για εσάς. Ακόμα κι ο πρώην ολιγάρχης δεν μπόρεσε να ξεφύγει. Χωρίς να μιλήσουμε για λιγότερο σημαντικούς εγκληματίες (...). Τους πιάσαμε όλους», πρόσθεσε ο αρχηγός του κράτους. Η ουκρανική μυστική υπηρεσία προειδοποίησε παράλληλα όλους τους «φιλορώσους προδότες και πράκτορες των ρωσικών μυστικών υπηρεσιών» ότι θα οδηγηθούν στη δικαιοσύνη «για όλα τα εγκλήματα που διαπράττουν». «Αναφορικά με την ανταλλαγή που αναφέρθηκε με τόση θέρμη και απόλαυση από διαφορετικές προσωπικότητες στο Κίεβο, ο Μεντβεντσούκ δεν είναι ένας Ρώσος πολίτης, δεν έχει καμία σχέση με την ειδική στρατιωτική επιχείρηση (στην Ουκρανία), είναι ένας ξένος πολιτικός», δήλωσε ο εκπρόσωπος του Ρώσου προέδρου Ντμίτρι Πεσκόφ. «Δεν έχουμε απολύτως καμία ιδέα εάν ο ίδιος θέλει η Ρωσία να συμμετάσχει στην επίλυση της συκοφαντικής υπόθεσης εναντίον του», συνέχισε ο Πεσκόφ. Ο Βίκτορ Μεντβεντσούκ είχε τεθεί σε κατ’ οίκον κράτηση τον Μάιο του 2021, αφού του ασκήθηκε δίωξη για «εσχάτη προδοσία» και «απόπειρα λεηλασίας των φυσικών πόρων στην Κριμαία», την ουκρανική χερσόνησο που προσάρτησε η Ρωσία το 2014. Την 26η Φεβρουαρίου, δύο ημέρες μετά τη ρωσική εισβολή στην Ουκρανία, η αστυνομία διαπίστωσε την εξαφάνισή του όταν έκανε επίσκεψη για έλεγχο. Ο Βίκτορ Μεντβεντσούκ, που διέθετε τη 12η μεγαλύτερη περιουσία στην Ουκρανία το 2021, ύψους 620 εκατ. δολαρίων σύμφωνα με το περιοδικό Forbes, καυχιόταν πως έχει στενή προσωπική σχέση με τον Ρώσο πρόεδρο Βλαντίμιρ Πούτιν: σύμφωνα με τον ενδιαφερόμενο, είναι ο νονός μιας από τις κόρες του. Ο ιδρυτής του φιλορωσικού κόμματος «Πλατφόρμα της Αντιπολίτευσης - Για τη Ζωή», το οποίο είχε εκλέξει κάπου τριάντα βουλευτές στο ουκρανικό κοινοβούλιο προτού τεθεί εκτός νόμου τον Μάρτιο, μετά τη ρωσική εισβολή, ήταν άλλοτε διαπραγματευτής –επέμενε γι’ αυτό το Κρεμλίνο, κατά το Κίεβο– στις συνομιλίες κυβέρνησης και αυτονομιστών στο Ντονμπάς. Ο εκπρόσωπος του Κρεμλίνου Πεσκόφ υποστήριξε σήμερα ότι ο 67χρονος επιχειρηματίας είναι στόχος «πολιτικής» δίωξης που βασίζεται σε «φανταστικές» κατηγορίες. Ο ίδιος διαβεβαίωσε επίσης ότι ο Μεντβεντσούκ είναι «υπέρ της ειρήνης» και δεν συμμετείχε σε καμία μυστική διαπραγμάτευση με τη Μόσχα. «Οι τοποθετήσεις του ήταν πάντα δημόσιες, δεν είχε ποτέ παρασκηνιακές σχέσεις με τη Ρωσία. Και ακόμη κι αν αυτό υποθετικά συνέβαινε, τότε σίγουρα ο Μεντβεντσούκ θα είχε σίγουρα εγκαταλείψει την Ουκρανία πριν από τη στρατιωτική επιχείρηση», συμπλήρωσε ο Ρώσος αξιωματούχος. Οργισμένος με την υπόθεση εμφανίστηκε ο Ντμίτρι Μεντβέντεφ, αντιπρόεδρος του Συμβουλίου Ασφαλείας της Ρωσίας δηλώνοντας: «Αυτοί οι τρελαμένοι που αυτοαποκαλούνται ουκρανικές αρχές λένε ότι θέλουν να αποσπάσουν μια ομολογία του Βίκτορ Μεντβέντσουκ, 'γρήγορα και δίκαια', να τον καταδικάσουν και μετά να τον ανταλλάξουν με αιχμαλώτους». «Αυτοί οι άνθρωποι θα πρέπει να προσέχουν και να κλειδώνουν καλά τις πόρτες τη νύχτα για να είναι σίγουροι ότι δεν θα γίνουν οι ίδιοι αντικείμενο ανταλλαγής», πρόσθεσε ο Μεντβέντεφ, στενός σύμμαχος του Πούτιν που διετέλεσε πρόεδρος της Ρωσίας από το 2008 έως το 2012. «Θα παρακολουθήσουμε τη μοίρα που θα έχει ο Βίκτορ Μεντβεντσούκ - και καλούμε επίσης τους Ευρωπαίους πολιτικούς να κάνουν το ίδιο, καθώς είναι πάντα τόσο ανήσυχοι για την ελευθερία του λόγου», είπε ο Πεσκόφ. Η εκπρόσωπος του ρωσικού υπουργείου Εξωτερικών Μαρία Ζαχάροβα επίσης κατηγόρησε το Κίεβο για βασανιστήρια, χωρίς όμως να παράσχει οποιαδήποτε απόδειξη. Ρωσία: ""Νόμιμοι στόχοι οι μεταφορές όπλων ΗΠΑ-ΝΑΤΟ στην Ουκρανία"" Η Ρωσία θα θεωρήσει όλα τα οχήματα που μεταφέρουν όπλα των ΗΠΑ και του ΝΑΤΟ στο έδαφος της Ουκρανίας ως νόμιμους στρατιωτικούς στόχους, δήλωσε σήμερα ο Ρώσος υφυπουργός Εξωτερικών Σεργκέι Ριαμπκόφ σε συνέντευξ;h του στο πρακτορείο TASS. Οποιεσδήποτε απόπειρες της Δύσης να προκαλέσει σημαντική ζημιά στον ρωσικό στρατό ή στους αυτονομιστές συμμάχους της στην Ουκρανία «θα κατασταλούν σκληρά», πρόσθεσε. «Προειδοποιούμε ότι οι μεταφορές όπλων των ΗΠΑ και του ΝΑΤΟ που διασχίζουν το ουκρανικό έδαφος θα θεωρηθούν από εμάς ως νόμιμοι στρατιωτικοί στόχοι», δήλωσε ο Ριαμπκόφ σύμφωνα με το TASS. «Δίνουμε στους Αμερικανούς και άλλους Δυτικούς να καταλάβουν ότι οι προσπάθειες να επιβραδύνουν την ειδική επιχείρηση μας, να προκαλέσουν μέγιστη δυνατή ζημιά στα ρωσικά στρατιωτικά τμήματα και σχηματισμούς στην DPR και την LPR (Λαϊκές Δημοκρατίες του Ντονέτσκ και του Λουχάνσκ) θα κατασταλούν σκληρά», δήλωσε ο Ριαμπκόφ. Ρωσία: ""Λανθασμένες και απαράδεκτες οι δηλώσεις Μπάιντεν περί γενοκτονίας"" Το Κρεμλίνο δήλωσε σήμερα ότι διαφωνεί κατηγορηματικά με την εκτίμηση του Αμερικανού προέδρου Τζο Μπάιντεν ότι οι ενέργειες της Ρωσίας στην Ουκρανία συνιστούν ‘γενοκτονία’. Ο πρόεδρος Μπάιντεν δήλωσε χθες ότι η συμπεριφορά της Ρωσίας στην Ουκρανία ισοδυναμεί κατά την άποψη του με ‘γενοκτονία’, χρησιμοποιώντας αυτή τη λέξη για πρώτη φορά. «Θεωρούμε πως αυτό το είδος των προσπαθειών να διαστρεβλωθεί η κατάσταση είναι απαράδεκτο», δήλωσε ο εκπρόσωπος του Κρεμλίνου Ντμίτρι Πεσκόφ σε ενημέρωση μέσω τηλεδιάσκεψης των δημοσιογράφων. «Αυτό δεν είναι καθόλου αποδεκτό από έναν πρόεδρο των Ηνωμένων Πολιτειών, μιας χώρας οι πράξεις της οποίας είναι γνωστές στην πρόσφατη ιστορία», δήλωσε ο Πεσκόφ. ""Σκηνή εγκλήματος"" η Ουκρανία, σύμφωνα με τον εισαγγελέα του ΔΠΔ Ο εισαγγελέας του Διεθνούς Ποινικού Δικαστηρίου (ΔΠΔ), ο Βρετανός Καρίμ Καν, χαρακτήρισε την Ουκρανία «σκηνή εγκλήματος» στη διάρκεια σημερινής επίσκεψής του στην Μπούτσα, κοντά στο Κίεβο. «Η Ουκρανία είναι μια σκηνή εγκλήματος. Είμαστε εδώ επειδή μπορούμε εύλογα να υποθέσουμε ότι διαπράττονται εγκλήματα που εμπίπτουν στη δικαιοδοσία του Δικαστηρίου. Οφείλουμε να διαπεράσουμε την ομίχλη του πολέμου για να φθάσουμε στην αλήθεια», δήλωσε ο εισαγγελέας στη διάρκεια επίσκεψής του σ' αυτή την πόλη, όπου εκατοντάδες άμαχοι, σύμφωνα με τις ουκρανικές αρχές, βρέθηκαν νεκροί μετά την αποχώρηση των Ρώσων που την είχαν καταλάβει. Εξάλλου, μια πρώτη έκθεση αποστολής ειδικών του Οργανισμού για την Ασφάλεια και τη Συνεργασία στην Ευρώπη (ΟΑΣΕ) τεκμηριώνει έναν «κατάλογο απάνθρωπων πράξεων» από ρωσικά στρατεύματα στην Ουκρανία, ο οποίος περιλαμβάνει εγκλήματα πολέμου, δήλωσε σήμερα ο αμερικανός πρεσβευτής στον ΟΑΣΕ. «Η έκθεση τεκμηριώνει τον κατάλογο των απάνθρωπων πράξεων που διαπράχθηκαν από δυνάμεις της Ρωσίας στην Ουκρανία», αναφέρει σε δήλωσή του ο Αμερικανός πρεσβευτής Μάικλ Κάρπεντερ. «Περιλαμβάνονται στοιχεία για απ' ευθείας στόχευση αμάχων, επιθέσεις σε ιατρικές εγκαταστάσεις, βιασμούς, εκτελέσεις, λεηλασίες και καταναγκαστική απέλαση αμάχων στη Ρωσία». Στο μεταξύ, τα πτώματα περισσότερων από 1.500 Ρώσων στρατιωτών αναπαύονται στα νεκροτομεία του Ντνίπρο, της μεγάλης βιομηχανικής πόλης της ανατολικής Ουκρανίας, δήλωσε σήμερα ο αντιδήμαρχος της πόλης αυτής, ο Μιχαήλ Λισένκο. «Έχουμε σήμερα στα νεκροτομεία του Ντνίπρο περισσότερους από 1.500 νεκρούς Ρώσους στρατιώτες, τους οποίους κανένας δεν θέλει να παραλάβει», δήλωσε σε συνέντευξή του στο ρωσόφωνο μέσο ενημέρωσης Νασταϊάσεε Βρέμια, προσθέτοντας πως ελπίζει ότι «οι Ρωσίδες μητέρες θα μπορέσουν να έρθουν να αναζητήσουν τους γιούς τους». Ακολουθήστε το News247.gr στο Google News και μάθετε πρώτοι όλες τις ειδήσεις"	news247
139	"Ρωσία: ""Καθαρίστε τη Μαριούπολη από τα πτώματα για την παρέλαση της 9ης Μαΐου"""	Αποτρόπαιες δηλώσεις των Ρώσων που ζητούν από το δήμαρχο της Μαριούπολης να καθαρίσει την περιοχή από τα πτώματα... για να κάνουν παρέλαση στις 9 Μαΐου.	                        ΚΟΣΜΟΣ	Στρατιώτης των ρωσικών δυνάμεων βιντεοσκοπεί το χάος στη Μαριούπολη	https://www.news247.gr/img/4081/9595198/587000/w660/660/rosoi-stratiotes.jpg	2022-04-13 15:50	"Αποδεδειγμένα πλέον, δεν έχουν τέλος οι φρικαλεότητες των Ρώσων, που συνεχίζουν το σφυροκόπημα στην Ουκρανία για 49η ημέρα. Η τελευταία ωστόσο, ξεπερνά κάθε όριο ήθους. Νωρίτερα έγινε γνωστό ότι στη Μαριούπολη διορίστηκε από τη Ρωσία σκιώδης ηγέτης, για να διευθύνει τα υπό ρωσικής κατοχής μέρη της πόλης. Την πιο εξωφρενική πληροφορία, ωστόσο, έκανε γνωστή ανταποκριτής του BBC, μέσω ανάρτησης στο Twitter, στην οποία δημοσιεύει τις απαράδεκτες απαιτήσεις των Ρώσων, που ζήτησαν από το δημαρχείο της Μαριούπολης να καθαρίσει την πόλη από τα πτώματα των αμάχων, για να κάνουν παρέλαση στις 9 Μαΐου! Από την πλευρά της η Ουκρανία αντιστέκεται σθεναρά στα χτυπήματα των ρωσικών δυνάμεων και ιδιαίτερα στη Μαριούπολη, που βρίσκεται στο στόχαστρο από τις πρώτες ημέρες της εισβολής. Ο Ουκρανός υπουργός Εσωτερικών ξεκαθάρισε ότι δεν θα παραδοθούν στους Ρώσους, λέγοντας: ""Δεν θα εγκαταλείψουμε την πόλη. Φτιάχνουμε ανθρωπιστικούς διαδρόμους για την εκκένωση των αμάχων"". Μια επιπλέον καταγγελία έρχεται στο φως δια στόματος του υπουργού Εσωτερικών της Ουκρανίας. Μιλώντας στο στο Republic Media Network, ο Denys Monastyrskyi αποκάλυψε για τις ρωσικές δυνάμεις πως, το διάστημα που ο πυρηνικός σταθμός του Τσερνόμπιλ βρισκόταν υπό την κατοχή τους, έκλεψαν από αυτόν, χωρίς να διευκρινίζει ακριβώς τι. Ζελένσκι: ""Η Μόσχα χρησιμοποιεί βόμβες φωσφόρου στην Ουκρανία"" Η Ρωσία χρησιμοποιεί βόμβες φωσφόρου στην Ουκρανία και τρομοκρατικές τακτικές κατά των πολιτών, κατήγγειλε ο ουκρανός πρόεδρος Βολοντίμιρ Ζελένσκι απευθυνόμενος στο κοινοβούλιο της Εσθονίας. Ο Ζελένσκι πρόσθεσε ότι πρέπει να βρεθούν τρόποι για να πιεσθεί η Ρωσία να σταματήσει να προχωρεί σε αναγκαστικούς εκτοπισμούς Ουκρανών και ζήτησε την συνέχιση των κυρώσεων, ως μόνου τρόπου για να αναγκασθεί η Μόσχα να συμφωνήσει σε ειρήνευση. Το πρακτορείο Reuters αναφέρει ότι ο πρόεδρος της Ουκρανίας δεν παρέσχε αποδεικτικά στοιχεία για τις καταγγελίες του και το πρακτορείο ειδήσεων δεν είναι σε θέση να τις επιβεβαιώσει με ανεξάρτητο τρόπο. ""Πόσους θανάτους Ρώσων θεωρεί αποδεκτές απώλειες;"" Ο ουκρανός πρόεδρος Βολοντίμιρ Ζελένσκι χλεύασε σήμερα τη δήλωση του ρώσου ομολόγου του Βλαντίμιρ Πούτιν πως ο πόλεμος που εξαπέλυσε πάει όπως προέβλεπε το «σχέδιο» των επιτελών του, διερωτώμενος για ποιο σχέδιο μιλάει όταν η Ρωσία υφίσταται τόσο βαριές απώλειες στην Ουκρανία. Σύμφωνα με το Αθηναϊκό και Μακεδονικό Πρακτορείο Ειδήσεων, ο κ. Πούτιν διαβεβαίωσε χθες Τρίτη ότι η Μόσχα θα επιτύχει όλους τους «ευγενείς» σκοπούς της καθώς συνεχίζει «ρυθμικά και ήρεμα» αυτήν που το Κρεμλίνο αποκαλεί «ειδική στρατιωτική επιχείρηση» στην επικράτεια της Ουκρανίας. «Στη Ρωσία ειπώθηκε ξανά ότι αυτή που αποκαλείται ‘ειδική επιχείρηση’ πάει, υποτίθεται, όπως προέβλεπε το σχέδιο. Αλλά για να είμαστε ειλικρινείς, κανένας στον κόσμο όλο δεν καταλαβαίνει πώς τους κατέβηκε αυτό το σχέδιο», είπε ο κ. Ζελένσκι κατά τη διάρκεια βραδινού διαγγέλματός του που μεταφορτώθηκε σήμερα στην πλατφόρμα Telegram. «Πώς ακριβώς συνελήφθη σχέδιο που προβλέπει τον θάνατο δεκάδων χιλιάδων στρατιωτών τους μέσα σε κάτι περισσότερο από έναν μήνα; Ποιος ακριβώς το ενέκρινε;» συνέχισε ειρωνικά ο ουκρανός πρόεδρος. Διερωτήθηκε πόσους θανάτους ρώσων στρατιωτικών θα θεωρούσε αποδεκτές απώλειες ο κ. Πούτιν, περιγράφοντας ένα φάσμα από δεκάδες ως εκατοντάδες χιλιάδες. Η Μόσχα, είπε, έχασε σε 48 ημέρες πάνω από όσους άνδρες θρήνησε κατά τη διάρκεια του δεκαετούς πολέμου στο Αφγανιστάν (1979-1989). Η κυβέρνηση του κ. Ζελένσκι διατείνεται ότι η Ρωσία έχει υποστεί κάπου 20.000 απώλειες στον πόλεμο. Η πιο πρόσφατη επίσημη ανακοίνωση από τη Μόσχα έγινε την 25η Μαρτίου. Έκανε λόγο για 1.351 νεκρούς από την 24η Φεβρουαρίου. Ο κ. Ζελένσκι αναγνώρισε πως παρότι ειρωνεύτηκε τον ρώσο πρόεδρο και τους στρατηγούς του, τις αποτυχίες του ρωσικού στρατού και την υποδεέστερη τεχνολογία του, ο αντίπαλος της χώρας του δεν είναι ευκαταφρόνητος. «Πρέπει να καταλάβουμε πως δεν έχουν κολλήσει όλα τα ρωσικά άρματα μάχης στα χωράφια, δεν το σκάνε όλοι οι στρατιώτες από τα μέτωπα, δεν είναι όλοι οι στρατιώτες κληρωτοί που δεν ξέρουν ούτε πώς να κρατήσουν το όπλο τους», είπε. «Αυτό δεν σημαίνει πως πρέπει να τους φοβόμαστε, σημαίνει πως δεν πρέπει να υποβαθμίζουμε τα κατορθώματα των μαχητών μας, του στρατού μας», έσπευσε να συμπληρώσει. Τι δήλωσε για τα χημικά στη Μαριούπολη Παράλληλα, ο κ. Ζελένσκι παραδέχθηκε ότι δεν μπορεί να πει με 100% βεβαιότητα ότι η Ρωσία έκανε χρήση χημικών όπλων στη Μαριούπολη, διότι δεν μπορεί να διενεργηθεί έρευνα στο στρατηγικής σημασίας λιμάνι της νότιας Ουκρανίας καθώς μαίνονται εχθροπραξίες. Μολαταύτα, υποστήριξε πως οι επανειλημμένες απειλές από κάποιους στη Ρωσία ότι θα χρησιμοποιηθούν τέτοια όπλα σημαίνει ότι η Δύση πρέπει να αναλάβει δράση τώρα για να αποτρέψει το ενδεχόμενο. Δεν έγινε πιο συγκεκριμένος. Στη Μαριούπολη, υποστήριξε χθες ο περιφερειάρχης του Ντανιέτσκ Πάβλο Κιριλένκο μιλώντας στο αμερικανικό τηλεοπτικό δίκτυο CNN, «μπορούμε να πούμε πως σκοτώθηκαν από 20 ως 22.000 άνθρωποι». Νωρίτερα, είχε κάνει λόγο για 10.000 νεκρούς στην πόλη, που είναι αποκομμένη από την υπόλοιπη χώρα και βομβαρδίζεται επί 40 και πλέον ημέρες. Παραδέχθηκε πως είναι «δύσκολο να εκτιμήσουμε τον ακριβή αριθμό των θυμάτων» στην πολιορκούμενη πόλη. Μέσω Telegram, ο περιφερειάρχης Κιριλένκο ανέφερε ότι στη Μαριούπολη μαίνονται «μέρα και νύχτα» πλέον «οδομαχίες» και ότι δεν έχει πλέον παρά «ελάχιστες» επαφές στην πόλη. Ο σύμβουλος της ουκρανικής προεδρίας Μιχάιλο Ποντόλιακ υπογράμμισε μέσω Twitter ότι «οι ουκρανοί στρατιώτες είναι περικυκλωμένοι και αποκλεισμένοι» στη πόλη, όπου «το 90% των σπιτιών» έχει καταστραφεί. Η κατάληψη της Μαριούπολης θα επέτρεπε στον ρωσικό στρατό να εδραιώσει τα εδαφικά κέρδη του στην παράλια ζώνη της Αζοφικής Θάλασσας και να συνδέσει το Ντονμπάς με τη χερσόνησο της Κριμαίας, την οποία προσάρτησε η Μόσχα το 2014. Ο ρωσικός στρατός ανέφερε εξάλλου ότι απέτρεψε προχθές Δευτέρα προσπάθεια περίπου εκατό ουκρανών στρατιωτικών με τεθωρακισμένα να σπάσουν τον κλοιό σε εργοστάσιο στο βόρειο τμήμα της πόλης. Στην ανατολική Ουκρανία, η πλήρης κατάκτηση της οποίας είναι πλέον στόχος προτεραιότητας για τη Μόσχα, το Κίεβο ανακοίνωσε πως αναμένει πλέον άμεσα έφοδο ευρείας κλίμακας. «Κατά τις πληροφορίες μας, ο εχθρός έχει σχεδόν ολοκληρώσει την προετοιμασία του για την επίθεση» στο Ντονμπάς κι αυτή αναμένεται να αρχίσει «πολύ σύντομα», ανέφερε ο εκπρόσωπος του ουκρανικού υπουργείου Άμυνας Ολεξάντρ Μοτούζιανικ. Οι άμαχοι συνεχίζουν την έξοδο από το Λουγκάνσκ και το Ντανιέτσκ, ιδίως με έξι τρένα που επρόκειτο να αναχωρήσουν χθες. Αναλυτές εκτιμούν ότι ο Βλαντίμιρ Πούτιν θέλει να έχει επιτευχθεί οπωσδήποτε νίκη στο Ντονμπάς ως την 9η Μαΐου, την ημέρα της στρατιωτικής παρέλασης στην Κόκκινη Πλατεία για την επέτειο της νίκης των σοβιετικών επί της ναζιστικής Γερμανίας το 1945. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
140	"Ζελένσκι: ""Η Μόσχα χρησιμοποιεί βόμβες φωσφόρου στην Ουκρανία"""	Για χρήση βομβών φωσφόρου κατηγορεί την Ρωσία ο Βολοντίμιρ Ζελένσκι. Ζήτησε την συνέχιση των κυρώσεων, ώστε να πεισθεί η Μόσχα να σταματήσει τον πόλεμο στην Ουκρανία.	                        ΚΟΣΜΟΣ	Βολοντίμιρ Ζελένσκι	https://www.news247.gr/img/1212/9595032/184000/w660/660/zelenskyy.jpg	2022-04-13 13:53	"Η Ρωσία χρησιμοποιεί βόμβες φωσφόρου στην Ουκρανία και τρομοκρατικές τακτικές κατά των πολιτών, κατήγγειλε ο ουκρανός πρόεδρος Βολοντίμιρ Ζελένσκι απευθυνόμενος στο κοινοβούλιο της Εσθονίας. Ο Ζελένσκι πρόσθεσε ότι πρέπει να βρεθούν τρόποι για να πιεσθεί η Ρωσία να σταματήσει να προχωρεί σε αναγκαστικούς εκτοπισμούς Ουκρανών και ζήτησε την συνέχιση των κυρώσεων, ως μόνου τρόπου για να αναγκασθεί η Μόσχα να συμφωνήσει σε ειρήνευση. Το πρακτορείο Reuters αναφέρει ότι ο πρόεδρος της Ουκρανίας δεν παρέσχε αποδεικτικά στοιχεία για τις καταγγελίες του και το πρακτορείο ειδήσεων δεν είναι σε θέση να τις επιβεβαιώσει με ανεξάρτητο τρόπο. Χάρκοβο: Τουλάχιστον 7 νεκροί σε ένα 24ωρο Επτά άνθρωποι έχασαν τη ζωή τους το 24ωρο που πέρασε από ρωσικά πλήγματα στην περιφέρεια του Χαρκόβου, στην βορειοανατολική Ουκρανία, δήλωσε σήμερα ο περιφερειάρχης του. «Επτά άνθρωποι σκοτώθηκαν» και 22 τραυματίστηκαν, αναφέρει σε μήνυμά του στην εφαρμογή Telegram ο Όλεγκ Σινεγκούμποφ, διευκρινίζοντας ότι ένα αγόρι δύο ετών που είχε τραυματιστεί πριν από δύο ημέρες από βομβαρδισμό των ρωσικών δυνάμεων υπέκυψε χθες Τρίτη (12/04) στα τραύματά του στο νοσοκομείο. Το αγόρι βρίσκεται μεταξύ αυτών που σκοτώθηκαν από τα 53 πλήγματα με πυρά πυροβολικού ή με πυραύλους που είχαν εξαπολύσει οι ρωσικές δυνάμεις την προηγούμενη ημέρα στην περιοχή, υπογράμμισε ο ίδιος. Το Reuters δεν ήταν σε θέση να επαληθεύσει από ανεξάρτητη πηγή την πληροφορία αυτή. Η Ρωσία αρνείται ότι στοχοθετεί αμάχους. Ζελένσκι σε Πούτιν: ""Πόσους θανάτους Ρώσων θεωρείς αποδεκτές απώλειες;"" Νωρίτερα σήμερα, ο ουκρανός πρόεδρος Βολοντίμιρ Ζελένσκι χλεύασε τη δήλωση του ρώσου ομολόγου του Βλαντίμιρ Πούτιν πως ο πόλεμος που εξαπέλυσε πάει όπως προέβλεπε το «σχέδιο» των επιτελών του, διερωτώμενος για ποιο σχέδιο μιλάει όταν η Ρωσία υφίσταται τόσο βαριές απώλειες στην Ουκρανία. Σύμφωνα με το Αθηναϊκό και Μακεδονικό Πρακτορείο Ειδήσεων, ο κ. Πούτιν διαβεβαίωσε χθες Τρίτη ότι η Μόσχα θα επιτύχει όλους τους «ευγενείς» σκοπούς της καθώς συνεχίζει «ρυθμικά και ήρεμα» αυτήν που το Κρεμλίνο αποκαλεί «ειδική στρατιωτική επιχείρηση» στην επικράτεια της Ουκρανίας. «Στη Ρωσία ειπώθηκε ξανά ότι αυτή που αποκαλείται ‘ειδική επιχείρηση’ πάει, υποτίθεται, όπως προέβλεπε το σχέδιο. Αλλά για να είμαστε ειλικρινείς, κανένας στον κόσμο όλο δεν καταλαβαίνει πώς τους κατέβηκε αυτό το σχέδιο», είπε ο κ. Ζελένσκι κατά τη διάρκεια βραδινού διαγγέλματός του που μεταφορτώθηκε σήμερα στην πλατφόρμα Telegram. «Πώς ακριβώς συνελήφθη σχέδιο που προβλέπει τον θάνατο δεκάδων χιλιάδων στρατιωτών τους μέσα σε κάτι περισσότερο από έναν μήνα; Ποιος ακριβώς το ενέκρινε;» συνέχισε ειρωνικά ο ουκρανός πρόεδρος. Διερωτήθηκε πόσους θανάτους ρώσων στρατιωτικών θα θεωρούσε αποδεκτές απώλειες ο κ. Πούτιν, περιγράφοντας ένα φάσμα από δεκάδες ως εκατοντάδες χιλιάδες. Η Μόσχα, είπε, έχασε σε 48 ημέρες πάνω από όσους άνδρες θρήνησε κατά τη διάρκεια του δεκαετούς πολέμου στο Αφγανιστάν (1979-1989). Η κυβέρνηση του κ. Ζελένσκι διατείνεται ότι η Ρωσία έχει υποστεί κάπου 20.000 απώλειες στον πόλεμο. Η πιο πρόσφατη επίσημη ανακοίνωση από τη Μόσχα έγινε την 25η Μαρτίου. Έκανε λόγο για 1.351 νεκρούς από την 24η Φεβρουαρίου. Ο κ. Ζελένσκι αναγνώρισε πως παρότι ειρωνεύτηκε τον ρώσο πρόεδρο και τους στρατηγούς του, τις αποτυχίες του ρωσικού στρατού και την υποδεέστερη τεχνολογία του, ο αντίπαλος της χώρας του δεν είναι ευκαταφρόνητος. «Πρέπει να καταλάβουμε πως δεν έχουν κολλήσει όλα τα ρωσικά άρματα μάχης στα χωράφια, δεν το σκάνε όλοι οι στρατιώτες από τα μέτωπα, δεν είναι όλοι οι στρατιώτες κληρωτοί που δεν ξέρουν ούτε πώς να κρατήσουν το όπλο τους», είπε. «Αυτό δεν σημαίνει πως πρέπει να τους φοβόμαστε, σημαίνει πως δεν πρέπει να υποβαθμίζουμε τα κατορθώματα των μαχητών μας, του στρατού μας», έσπευσε να συμπληρώσει. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
141	Ρωσία: Διατίθεται να πουλήσει πετρέλαιο σε φιλικές χώρες σε οποιοδήποτε φάσμα τιμών	Η Μόσχα είναι διατεθειμένη να πωληθούν ποσότητες πετρελαίου σε φάσμα τιμών από τα 80 ως τα 150 δολάρια το βαρέλι, σύμφωνα με τον υπουργό Ενέργειας της Ρωσίας	                        ΚΟΣΜΟΣ	Βαρέλια πετρελαίου	https://www.news247.gr/img/658/9548287/743000/w660/660/petrelaio.jpg	2022-04-13 08:50	Ο ρώσος υπουργός Ενέργειας Νικολάι Σουλγκίνοφ δήλωσε στην εφημερίδα Ιζβέστια ότι η Μόσχα είναι διατεθειμένη να πουλήσει πετρέλαιο και πετρελαϊκά προϊόντα σε «φιλικές χώρες» σε «οποιοδήποτε φάσμα τιμών» συμφωνηθεί, μετέδωσε το πρακτορείο ειδήσεων Interfax χθες Τρίτη. Ο κ. Σουλγκίνοφ διευκρίνισε ότι θα μπορούσαν να πωληθούν ποσότητες πετρελαίου σε φάσμα τιμών από τα 80 ως τα 150 δολάρια το βαρέλι, ενώ σημείωσε πως αυτό στο οποίο δίνει την έμφαση είναι η συνέχιση της κατά το δυνατόν ομαλής λειτουργίας της πετρελαϊκής βιομηχανίας. Ο Ζελένσκι κάλεσε την ΕΕ να επιβάλει άμεσα κυρώσεις στο ρωσικό πετρέλαιο Την ίδια ώρα, ο Ουκρανός πρόεδρος Βολοντίμιρ Ζελένσκι κάλεσε την ΕΕ να επιβάλει κυρώσεις σε όλες τις ρωσικές τράπεζες και το ρωσικό πετρέλαιο και να ορίσει διορία για τον τερματισμό των εισαγωγών του ρωσικού φυσικού αερίου. «Δεν μπορούμε να περιμένουμε (…) Χρειαζόμαστε ισχυρές αποφάσεις και η ΕΕ θα πρέπει να τις λάβει τώρα. Πρέπει να επιβάλει κυρώσεις στο πετρέλαιο και σε όλες τις ρωσικές τράπεζες (…) Κάθε χώρα της ΕΕ πρέπει να θέσει όρους για το πότε θα αρνηθεί ή θα περιορίσει τις (εισαγωγές ρωσικής) ενέργειας, όπως το αέριο», επεσήμανε ο Ζελένσκι απευθυνόμενος στο κοινοβούλιο της Λιθουανίας. «Μόνο τότε η ρωσική κυβέρνηση θα κατανοήσει ότι πρέπει να αναζητήσει την ειρήνη, ότι ο πόλεμος θα είναι καταστροφικός για εκείνους», πρόσθεσε ο Ουκρανός πρόεδρος όπως αναφέρει χαρακτηριστικά το ΑΠΕ-ΜΠΕ. Η Κομισιόν καταρτίζει προτάσεις για την επιβολή κυρώσεων στο ρωσικό πετρέλαιο, όπως έχουν δηλώσει υπουργοί Εξωτερικών, αν και ακόμη δεν έχει ληφθεί απόφαση για την απαγόρευση του ρωσικού αργού, ενώ η ΕΕ ενέκρινε την προηγούμενη εβδομάδα έναν πέμπτο γύρο κυρώσεων εναντίον της Ρωσίας. Ακολουθήστε το News247.gr στο Google News και μάθετε πρώτοι όλες τις ειδήσεις	news247
142	"Ο Ζελένσκι χλευάζει τον Πούτιν: ""Πόσους θανάτους Ρώσων θεωρεί αποδεκτές απώλειες;"""	"Ειρωνική απάντηση του Ζελένσκι στη δήλωση του Πούτιν πως ""ο πόλεμος πάει όπως προέβλεπε το σχέδιο"". Εξαίρει τον Μπάιντεν γιατί μίλησε για ""γενοκτονία"" και προτείνει ανταλλαγή του Βίκτορ Μεντβεντσούκ, ο οποίος συνελήφθη από τις ουκρανικές μυστιές υπηρεσίες."	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/4367/9594488/155000/w660/660/zelensky.jpg	2022-04-13 07:37	"Ο ουκρανός πρόεδρος Βολοντίμιρ Ζελένσκι χλεύασε σήμερα τη δήλωση του ρώσου ομολόγου του Βλαντίμιρ Πούτιν πως ο πόλεμος που εξαπέλυσε πάει όπως προέβλεπε το «σχέδιο» των επιτελών του, διερωτώμενος για ποιο σχέδιο μιλάει όταν η Ρωσία υφίσταται τόσο βαριές απώλειες στην Ουκρανία. Σύμφωνα με το Αθηναϊκό και Μακεδονικό Πρακτορείο Ειδήσεων, ο κ. Πούτιν διαβεβαίωσε χθες Τρίτη ότι η Μόσχα θα επιτύχει όλους τους «ευγενείς» σκοπούς της καθώς συνεχίζει «ρυθμικά και ήρεμα» αυτήν που το Κρεμλίνο αποκαλεί «ειδική στρατιωτική επιχείρηση» στην επικράτεια της Ουκρανίας. «Στη Ρωσία ειπώθηκε ξανά ότι αυτή που αποκαλείται ‘ειδική επιχείρηση’ πάει, υποτίθεται, όπως προέβλεπε το σχέδιο. Αλλά για να είμαστε ειλικρινείς, κανένας στον κόσμο όλο δεν καταλαβαίνει πώς τους κατέβηκε αυτό το σχέδιο», είπε ο κ. Ζελένσκι κατά τη διάρκεια βραδινού διαγγέλματός του που μεταφορτώθηκε σήμερα στην πλατφόρμα Telegram. «Πώς ακριβώς συνελήφθη σχέδιο που προβλέπει τον θάνατο δεκάδων χιλιάδων στρατιωτών τους μέσα σε κάτι περισσότερο από έναν μήνα; Ποιος ακριβώς το ενέκρινε;» συνέχισε ειρωνικά ο ουκρανός πρόεδρος. Διερωτήθηκε πόσους θανάτους ρώσων στρατιωτικών θα θεωρούσε αποδεκτές απώλειες ο κ. Πούτιν, περιγράφοντας ένα φάσμα από δεκάδες ως εκατοντάδες χιλιάδες. Η Μόσχα, είπε, έχασε σε 48 ημέρες πάνω από όσους άνδρες θρήνησε κατά τη διάρκεια του δεκαετούς πολέμου στο Αφγανιστάν (1979-1989). Η κυβέρνηση του κ. Ζελένσκι διατείνεται ότι η Ρωσία έχει υποστεί κάπου 20.000 απώλειες στον πόλεμο. Η πιο πρόσφατη επίσημη ανακοίνωση από τη Μόσχα έγινε την 25η Μαρτίου. Έκανε λόγο για 1.351 νεκρούς από την 24η Φεβρουαρίου. Ο κ. Ζελένσκι αναγνώρισε πως παρότι ειρωνεύτηκε τον ρώσο πρόεδρο και τους στρατηγούς του, τις αποτυχίες του ρωσικού στρατού και την υποδεέστερη τεχνολογία του, ο αντίπαλος της χώρας του δεν είναι ευκαταφρόνητος. «Πρέπει να καταλάβουμε πως δεν έχουν κολλήσει όλα τα ρωσικά άρματα μάχης στα χωράφια, δεν το σκάνε όλοι οι στρατιώτες από τα μέτωπα, δεν είναι όλοι οι στρατιώτες κληρωτοί που δεν ξέρουν ούτε πώς να κρατήσουν το όπλο τους», είπε. «Αυτό δεν σημαίνει πως πρέπει να τους φοβόμαστε, σημαίνει πως δεν πρέπει να υποβαθμίζουμε τα κατορθώματα των μαχητών μας, του στρατού μας», έσπευσε να συμπληρώσει. Τι δήλωσε για τα χημικά στη Μαριούπολη Παράλληλα, ο κ. Ζελένσκι παραδέχθηκε ότι δεν μπορεί να πει με 100% βεβαιότητα ότι η Ρωσία έκανε χρήση χημικών όπλων στη Μαριούπολη, διότι δεν μπορεί να διενεργηθεί έρευνα στο στρατηγικής σημασίας λιμάνι της νότιας Ουκρανίας καθώς μαίνονται εχθροπραξίες. Μολαταύτα, υποστήριξε πως οι επανειλημμένες απειλές από κάποιους στη Ρωσία ότι θα χρησιμοποιηθούν τέτοια όπλα σημαίνει ότι η Δύση πρέπει να αναλάβει δράση τώρα για να αποτρέψει το ενδεχόμενο. Δεν έγινε πιο συγκεκριμένος. Στη Μαριούπολη, υποστήριξε χθες ο περιφερειάρχης του Ντανιέτσκ Πάβλο Κιριλένκο μιλώντας στο αμερικανικό τηλεοπτικό δίκτυο CNN, «μπορούμε να πούμε πως σκοτώθηκαν από 20 ως 22.000 άνθρωποι». Νωρίτερα, είχε κάνει λόγο για 10.000 νεκρούς στην πόλη, που είναι αποκομμένη από την υπόλοιπη χώρα και βομβαρδίζεται επί 40 και πλέον ημέρες. Παραδέχθηκε πως είναι «δύσκολο να εκτιμήσουμε τον ακριβή αριθμό των θυμάτων» στην πολιορκούμενη πόλη. Μέσω Telegram, ο περιφερειάρχης Κιριλένκο ανέφερε ότι στη Μαριούπολη μαίνονται «μέρα και νύχτα» πλέον «οδομαχίες» και ότι δεν έχει πλέον παρά «ελάχιστες» επαφές στην πόλη. Ο σύμβουλος της ουκρανικής προεδρίας Μιχάιλο Ποντόλιακ υπογράμμισε μέσω Twitter ότι «οι ουκρανοί στρατιώτες είναι περικυκλωμένοι και αποκλεισμένοι» στη πόλη, όπου «το 90% των σπιτιών» έχει καταστραφεί. Η κατάληψη της Μαριούπολης θα επέτρεπε στον ρωσικό στρατό να εδραιώσει τα εδαφικά κέρδη του στην παράλια ζώνη της Αζοφικής Θάλασσας και να συνδέσει το Ντονμπάς με τη χερσόνησο της Κριμαίας, την οποία προσάρτησε η Μόσχα το 2014. Ο ρωσικός στρατός ανέφερε εξάλλου ότι απέτρεψε προχθές Δευτέρα προσπάθεια περίπου εκατό ουκρανών στρατιωτικών με τεθωρακισμένα να σπάσουν τον κλοιό σε εργοστάσιο στο βόρειο τμήμα της πόλης. Στην ανατολική Ουκρανία, η πλήρης κατάκτηση της οποίας είναι πλέον στόχος προτεραιότητας για τη Μόσχα, το Κίεβο ανακοίνωσε πως αναμένει πλέον άμεσα έφοδο ευρείας κλίμακας. «Κατά τις πληροφορίες μας, ο εχθρός έχει σχεδόν ολοκληρώσει την προετοιμασία του για την επίθεση» στο Ντονμπάς κι αυτή αναμένεται να αρχίσει «πολύ σύντομα», ανέφερε ο εκπρόσωπος του ουκρανικού υπουργείου Άμυνας Ολεξάντρ Μοτούζιανικ. Οι άμαχοι συνεχίζουν την έξοδο από το Λουγκάνσκ και το Ντανιέτσκ, ιδίως με έξι τρένα που επρόκειτο να αναχωρήσουν χθες. Αναλυτές εκτιμούν ότι ο Βλαντίμιρ Πούτιν θέλει να έχει επιτευχθεί οπωσδήποτε νίκη στο Ντονμπάς ως την 9η Μαΐου, την ημέρα της στρατιωτικής παρέλασης στην Κόκκινη Πλατεία για την επέτειο της νίκης των σοβιετικών επί της ναζιστικής Γερμανίας το 1945. Ζελένσκι για Μπάιντεν: ""Αλήθειες από έναν αληθινό ηγέτη"" Ο πρόεδρος της Ουκρανίας Βολοντίμιρ Ζελένσκι εξήρε σήμερα μέσω Twitter τον Τζο Μπάιντεν διότι κατηγόρησε για «γενοκτονία» τον ρωσικό στρατό, που προχώρησε σε εισβολή στη χώρα του την 24η Φεβρουαρίου. «Αλήθειες από έναν αληθινό ηγέτη», ανέφερε ο κ. Ζελένσκι. «Το να λες τα πράγματα με τ’ όνομά τους είναι απαραίτητο για να αντισταθείς στο κακό», πρόσθεσε. Ο αμερικανός πρόεδρος Τζο Μπάιντεν επιβεβαίωσε χθες Τρίτη ότι πλέον κατηγορεί τον ρώσο ομόλογό του Βλαντίμιρ Πούτιν πως διαπράττει «γενοκτονία»: «Ναι, μίλησα για γενοκτονία, διότι γίνεται ολοένα πιο σαφές ότι ο (ρώσος πρόεδρος Βλαντίμιρ) Πούτιν προσπαθεί να διαγράψει την ιδέα πως μπορείς να είσαι Ουκρανός και οι αποδείξεις συσσωρεύονται», είπε ο Δημοκρατικός προτού επιβιβαστεί στο προεδρικό αεροσκάφος για να επιστρέψει στην Ουάσινγκτον μετά την ομιλία του για τον πληθωρισμό στο Ντε Μόιν, στην Αϊόβα. Χρησιμοποίησε για πρώτη φορά αυτόν τον όρο για να περιγράψει την κατάσταση στη χώρα όπου εισέβαλε ο ρωσικός στρατός την 24η Φεβρουαρίου. «Θα το αφήσουμε στους νομικούς να το αποφασίσουν αν (οι ενέργειες του ρωσικού στην Ουκρανία) μπορούν να χαρακτηριστούν έτσι, αλλά σίγουρα εμένα μου φαίνεται πως ισχύει» ότι διαπράττεται «γενοκτονία», επέμεινε ο κ. Μπάιντεν. Ο Ζελένσκι προτείνει ανταλλαγή του συλληφθέντα φιλορώσου πολιτικού Ο ουκρανός πρόεδρος Βολοντίμιρ Ζελένσκι πρότεινε την «ανταλλαγή» του 67χρονου επιχειρηματία και εξέχοντος φιλορώσου πολιτικού Βίκτορ Μεντβεντσούκ, ο οποίος συνελήφθη χθες σε επιχείρηση των ουκρανικών μυστικών υπηρεσιών, με αιχμαλώτους πολέμου των ρωσικών ενόπλων δυνάμεων. «Προτείνω στη Ρωσική Ομοσπονδία να ανταλλάξουμε αυτόν τον άνδρα με τα αγόρια μας και τα κορίτσια μας που βρίσκονται αυτή τη στιγμή σε αιχμαλωσία στη Ρωσία. (...) Είναι σημαντικό οι δυνάμεις ασφαλείας μας και οι ένοπλες δυνάμεις μας να εξετάσουν επίσης αυτή την πιθανότητα», είπε ο κ. Ζελένσκι στο μαγνητοσκοπημένο διάγγελμά του που μεταφορτώθηκε στην πλατφόρμα Telegram. Ο κ. Μεντβεντσούκ «να γίνει παράδειγμα για εσάς. Ακόμα κι ο πρώην ολιγάρχης δεν μπόρεσε να ξεφύγει. Χωρίς να μιλήσουμε για λιγότερο σημαντικούς εγκληματίες (...). Τους πιάσαμε όλους», πρόσθεσε ο αρχηγός του κράτους. Χθες οι ουκρανικές αρχές ανακοίνωσαν τη σύλληψη του ολιγάρχη και πολιτικού, που απέδρασε μετά τη ρωσική εισβολή στην Ουκρανία. «Διεξήχθη ειδική επιχείρηση» από την SBU, την μυστική υπηρεσία της Ουκρανίας, ανέφερε μέσω Telegram κατόπιν ο πρόεδρος Ζελένσκι, συμπληρώνοντας «μπράβο!» και μεταφορτώνοντας φωτογραφία του κ. Μεντβεντσούκ στην οποία εικονίζεται, με χειροπέδες και ουκρανική στρατιωτική στολή, μετά τη σύλληψή του. Η SBU δεν δημοσιοποίησε καμία λεπτομέρεια για την επιχείρηση. Ο επικεφαλής της Ιβάν Μπακάνοφ ευχαρίστησε απλά τους υφισταμένους του για την επιτυχή αποπεράτωση «αυτής της εξαιρετικής και επικίνδυνης αποστολής». Ο Βίκτορ Μεντβεντσούκ είχε τεθεί σε κατ’ οίκον κράτηση τον Μάιο του 2021, αφού του ασκήθηκε δίωξη για «εσχάτη προδοσία» και «απόπειρα λεηλασίας των φυσικών πόρων στην Κριμαία», την ουκρανική χερσόνησο που προσάρτησε η Ρωσία το 2014. Την 26η Φεβρουαρίου, δύο ημέρες μετά τη ρωσική εισβολή στην Ουκρανία, η αστυνομία διαπίστωσε την εξαφάνισή του όταν έκανε επίσκεψη για έλεγχο. Ο εκπρόσωπος του Κρεμλίνου, ο Ντμίτρι Πεσκόφ, αρνήθηκε να σχολιάσει τη σύλληψη του κ. Μεντβεντσούκ ερωτηθείς σχετικά. Είπε πως βγαίνουν «πολλές ψευδείς ειδήσεις από την Ουκρανία» και ότι «καταρχήν πρέπει να επαληθευτεί» τι έχει συμβεί. Ο Βίκτορ Μεντβεντσούκ, που διέθετε τη 12η μεγαλύτερη περιουσία στην Ουκρανία το 2021, ύψους 620 εκατ. δολαρίων σύμφωνα με το περιοδικό Forbes, καυχιόταν πως έχει στενή προσωπική σχέση με τον ρώσο πρόεδρο Βλαντίμιρ Πούτιν: σύμφωνα με τον ενδιαφερόμενο, είναι ο νονός μιας από τις κόρες του. Ο ιδρυτής του φιλορωσικού κόμματος «Πλατφόρμα της Αντιπολίτευσης – Για τη Ζωή», το οποίο είχε εκλέξει κάπου τριάντα βουλευτές στο ουκρανικό κοινοβούλιο προτού τεθεί εκτός νόμου τον Μάρτιο, μετά τη ρωσική εισβολή, ήταν άλλοτε διαπραγματευτής –επέμενε γι’ αυτό το Κρεμλίνο, κατά το Κίεβο– στις συνομιλίες κυβέρνησης και αυτονομιστών στο Ντονμπάς. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
143	Ο Μητσοτάκης χαμένος στην Ουκρανία	"Ο Γιάννης Αλμπάνης σχολιάζει την ομιλία Ζελένσκι στο κοινονούλιο της Ελλάδας και κάνει λόγο για την πιο ""χτυπητή"" αστοχία της ουκρανικής πολιτικής του πρωθυπουργού."	                        ΓΝΩΜΕΣ	Ομιλία του Βολοντίμιρ Ζελένσκι στην ελληνική Βουλή	https://www.news247.gr/img/7144/9588639/689000/w660/660/zelenksi.jpg	2022-04-13 06:07	Πέρα από τη σκανδαλώδη παρουσία των μαχητών του Τάγματος Αζόφ, ένα από τα σημεία κριτικής που διατυπώθηκαν για την ομιλία Ζελένσκι στα κοινοβούλια της Ελλάδας και της Κυπριακής Δημοκρατίας, ήταν ότι δεν έκανε αναφορά στην τουρκική εισβολή στην Κύπρο το 1974. Αν και σε ό,τι αφορά το Αζόφ κρίνω απολύτως δικαιολογημένο το σάλο που ξεσηκώθηκε (από το πουθενά μας προέκυψε στη Βουλή «Χρυσή Αυγή» Ουκρανίας), εντούτοις, την κριτική για τη μη αναφορά στο Κυπριακό τη θεωρώ άτοπη. Από τη σκοπιά των συμφερόντων της Ουκρανίας, ο Ζελένσκι ορθά δεν αναφέρθηκε στο Κυπριακό. Η χώρα του είναι σε κατάσταση αδυναμίας, δίνοντας άνισο αγώνα με έναν πολύ ισχυρότερο αντίπαλο, ο οποίος παρά τις δυσκολίες που συναντάει, φαίνεται αποφασισμένος να επιβάλει τη θέλησή του όση βία και αν χρειαστεί. Ο Ζελένσκι έχει απόλυτη ανάγκη να μη σπάσει καμιά διεθνή συμμαχία του, ιδιαίτερα με μια χώρα όπως η Τουρκία, που τον προμηθεύει με drone και, κυρίως, παίζει διαμεσολαβητικό ρόλο στη διαπραγμάτευση με τον Πούτιν. Η «παράλειψη» στις ομιλίες του Ουκρανού Προέδρου υπαγορεύτηκε από στοιχειώδη διπλωματική σωφροσύνη. Δίνουν χωρίς να παίρνουν Υπάρχει βέβαια ζήτημα. Αλλά το ζήτημα είναι της ελληνικής κυβέρνησης, όχι της ουκρανικής. Η ελληνική κυβέρνηση έπρεπε να έχει διασφαλίσει ότι ο Βολοντίμιρ Ζελένσκι δεν θα υπονοούσε δια της σιωπής του οι στρατιωτικές εισβολές που παραβιάζουν το διεθνές Δίκαιο, δεν πρέπει να κρίνονται με τα ίδια μέτρα και τα ίδια σταθμά. Αν δεν μπορούσε να το διασφαλίσει, δεν θα έπρεπε να τον είχε καλέσει να μιλήσει στη Βουλή. Βεβαίως, θα μπορούσε κανείς να παρατηρήσει ότι αυτά είναι ψιλά γράμματα, από τη στιγμή που συναίνεσε στις παρεμβάσεις του Αζόφ… Η ομιλία Ζελένσκι αποτελεί την πιο χτυπητή, αλλά όχι μοναδική, αστοχία της ουκρανικής πολιτικής του πρωθυπουργού -λέω του πρωθυπουργού γιατί ο κ. Δένδιας δεν φαίνεται στο προσκήνιο. Από την έναρξη της ρωσικής εισβολής στην Ουκρανία, ο κ. Μητσοτάκης επέλεξε να προχωρήσει σε μια βεβιασμένη αλλαγή του δόγματος της εξωτερικής πολιτικής της χώρας. Η κυβέρνηση τοποθετήθηκε στους σκληρούς της ΕΕ απέναντι στη Ρωσία και επέλεξε να αποστείλει όπλα στο Κίεβο. Έδωσε δηλαδή στη Δύση (στις ΗΠΑ για την ακρίβεια, γιατί η ΕΕ έχει δεύτερο ρόλο) ό,τι της ζητήθηκε, αλλά δεν είναι ξεκάθαρο αν πήρε κάτι συγκεκριμένο ως αντάλλαγμα, πέρα από καλά λόγια και υποσχέσεις για το μέλλον. Την ίδια στιγμή η τουρκική διπλωματία μετατρέπει την ουκρανική κρίση σε όχημα μιας εντυπωσιακής γεωπολιτικής αναβάθμισης της γείτονος -η έγκριση των ΗΠΑ για την προμήθεια από την Άγκυρα των νέων F 16 συνιστά την πιο εντυπωσιακή έκφανση αυτής της αναβάθμισης. Οι αξίες και η πολιτική Απορρίπτω κατηγορηματικά την πολιτική χωρίς ηθικές αρχές, είτε αυτή αφορά τα εσωτερικά πράγματα είτε τις διεθνείς σχέσεις. Ιδιαίτερα δε για μια χώρα του μεγέθους και της γεωγραφικής θέσης της Ελλάδας, το «συμφέρον» της ταυτίζεται με τον απόλυτο σεβασμό του διεθνούς Δικαίου και των ανθρώπινων δικαιωμάτων. Με βάση τις αξίες λοιπόν, η Ουκρανία πρέπει να υποστηριχτεί γιατί δέχεται μια απαράδεκτη και παράνομη εισβολή. Η πολιτική όμως (ειδικά η διεθνής πολιτική) δεν είναι μόνο αξίες. Είναι επίσης συσχετισμοί δύναμης, κίνδυνοι και ευκαιρίες, συμφέροντα και απειλές. Κυρίως όμως είναι η πρόβλεψη του πώς η δική σου δράση θα επηρεάσει τις εξελίξεις σε ένα πολυπαραγοντικό περιβάλλον. Το να στηρίξεις την Ουκρανίας υπαγορεύεται από τον σεβασμό στο διεθνές Δίκαιο. Το ποια ακριβώς μορφή θα πάρει αυτή τη στήριξη εξαρτάται όμως από μια σειρά πολιτικών παραγόντων. Το τίμημα Τοποθετούμενη με τους σκληρούς της ΕΕ, η Ελλάδα διακινδυνεύει να αντιμετωπίσει τα διπλωματικά «αντίποινα» της Ρωσίας. Ο αυτοκρατορικός, αναθεωρητικός και τιμωρητικός τρόπος με τον οποίο πολιτεύεται ο Πούτιν, οδηγεί στην εκτίμηση το ότι θα υπάρξει αντίδραση της Μόσχας. Η Ρωσία είναι μια ισχυρή στρατιωτική δύναμη στην Ανατολική Μεσόγειο, λόγω της ναυτικής βάσης της Ταρσού της Συρίας. Επίσης, ασκεί σημαντικό επιρροή στη Λιβύη μέσω της μισθοφορικής εταιρίας Βάγκερ. Επιπλέον, είναι μέλος του Συμβουλίου Ασφαλείας και συμβαλλόμενο μέρος στη Συνθήκη Ειρήνης των Παρισίων που καθόρισε την ένωση με την Ελλάδα των Δωδεκανήσων και το καθεστώς της αποστρατιωτικοποίησης. Όπως είναι προφανές, από το τουρκολιβυκό σύμφωνο έως το Κυπριακό και το Αιγαίο, υπάρχουν πεδία στα οποία «εύκολα» η Ρωσία μπορεί να εκφράσει τη δυσαρέσκειά της απέναντι στην Αθήνα -κάνοντας ταυτόχρονα μια κίνηση προσέλκυσης της Άγκυρας. Βεβαίως θα μπορούσε να αναληφθεί το ρίσκο της ρωσικής αντίδρασης αν υπήρχαν συγκεκριμένα ανταλλάγματα. Συγκεκριμένα ανταλλάγματα όμως δεν βλέπουμε, την ίδια ώρα που τα λαμβάνει η Τουρκία. Απουσία σχεδίου Ποιο είναι λοιπό το σχέδιο της ουκρανικής πολιτικής της κυβέρνησης; Δύσκολο να το διακρίνει κανείς. Το μόνο που θα μπορούσε να πει κανείς είναι ότι η το Μαξίμου επιλέγει τον ρόλο του «υπάκουου μαθητή» της Δύσης για να ανταμειφθεί αργότερα. Πρόκειται για κοντόθωρη λογική, αφού επανειλημμένα έχουμε δει ότι οι στις διεθνείς σχέσεις δεν ανταμείβονται οι «υπάκουοι». Μήπως όμως δεν ήταν κοντόθωρος ο τρόπος που την προηγούμενη περίοδο αντιμετωπίστηκαν τα ελληνοτουρκικά, μέσα από την τακτική της αδράνειας και την εγκατάλειψη κάθε πρωτοβουλίας για πραγματική διαπραγμάτευση στην κατεύθυνση της Χάγης; Ο πρωθυπουργός μοιάζει χαμένος στην Ουκρανία, σε μια πολιτική που εγκυμονεί μεγάλους κινδύνους χωρίς να αποφέρει (έστω μικρά) κέρδη. Το πράγμα γίνεται χειρότερο από την προσπάθεια να μετατραπεί η Ουκρανία σε ζήτημα μέσα από το οποίο θα χαραχτούν διαχωριστικές γραμμές στην ελληνική κοινωνία. Διαχωριστικές γραμμές που θυμίζουν την εποχή του Ψυχρού Πολέμου και του αντικομμουνισμού. Μέσα από έναν αχταρμά στο οποίο ρίχνονται όπως να ‘ναι ο Ζελένσκι, ο Μακρόν, ο αντιλαϊκισμός και το… εμβόλιο, επιχειρείται να αναταχθεί η απολεσθείσα συνοχή του κυβερνητικού στρατοπέδου. Το ότι το όλο σχήμα είναι τόσο εξωφρενικό που καταλήγει στην καρικατούρα, δεν το κάνει λιγότερο απαράδεκτο. Η δημαγωγία με την εξωτερική πολιτική έχει αποδειχτεί πολλές φορές ολέθρια, ιδιαίτερα όταν συνδυάζεται με την έλλειψη σχεδίου και την πρόσδεση στο άρμα μεγάλων συμμάχων. Ακολουθήστε το News247.gr στο Google News και μάθετε πρώτοι όλες τις ειδήσεις	                    Γιάννης Αλμπάνης
144	Ο Ζελένσκι δημοσιοποίησε φωτογραφία φιλορώσου Ουκρανού πολιτικού με χειροπέδες	"Μια φωτογραφία του Βίκτορ Μεντβεντσούκ με χειροπέδες έδωσε στη δημοσιότητα ο πρόεδρος της Ουκρανίας, ύστερα από μια ""επιχείρηση των ειδικών δυνάμεων"" για τη σύλληψή του."	                        ΚΟΣΜΟΣ	Μια φωτογραφία του Βίκτορ Μεντβεντσούκ με χειροπέδες έδωσε στη δημοσιότητα ο πρόεδρος της Ουκρανίας, ύστερα από μια &#034;επιχείρηση των ειδικών δυνάμεων&#034; για τη σύλληψή του.	https://www.news247.gr/img/4987/9594321/782000/w660/660/ukraine.jpg	2022-04-12 23:20	Ο πρόεδρος της Ουκρανίας Βολοντίμιρ Ζελένσκι δημοσιοποίησε σήμερα μια φωτογραφία του φιλορώσου Ουκρανού πολιτικού Βίκτορ Μεντβεντσούκ με χειροπέδες, ύστερα από μια «επιχείρηση των ειδικών δυνάμεων» για τη σύλληψή του. Τον Φεβρουάριο, η ουκρανική κυβέρνηση ανέφερε πως ο Μεντβεντσούκ, ηγέτης του κόμματος «Αντιπολιτευόμενη Πλατφόρμα – Για τη Ζωή», είχε διαφύγει από κατ’ οίκον περιορισμό, αφότου βρέθηκε αντιμέτωπος με την κατηγορία της προδοσίας. Σύμφωνα με το ΑΠΕ-ΜΠΕ, ο Βίκτορ Μεντβεντσούκ, ο οποίος σημειωτέον έχει δηλώσει ότι ο Ρώσος πρόεδρος Βλαντίμιρ Πούτιν είναι νονός της κόρης του, αρνείται ότι έχει κάνει οτιδήποτε μεμπτό. Ακολουθήστε το News247.gr στο Google News και μάθετε πρώτοι όλες τις ειδήσεις	news247
145	Πόλεμος στην Ουκρανία: Αιματοχυσία δίχως τέλος, οι Ρώσοι κλιμακώνουν τις επιχειρήσεις 	Την ώρα που οι Ρώσοι μοιάζουν αποφασισμένοι να αποκτήσουν τον πλήρη έλεγχο στον Ντονμπάς, οι Ουκρανοί μετρούν πληγές και εξακολουθούν να πιστεύουν στη διαπραγμάτευση. 	                        ΚΟΣΜΟΣ	Πόλεμος στην Ουκρανία	https://www.news247.gr/img/9319/9586872/456000/w660/660/ukraine.jpg	2022-04-12 22:22	"Κάθε ημέρα που περνάει οι ελπίδες να πρυτανεύσει η λογική στο ουκρανικό ζήτημα και ο ήχος των όπλων να σωπάσει απομακρύνονται. Και αυτό γιατί αφενός η διπλωματία υποχωρεί και αφετέρου η Ρωσία μοιάζει αποφασισμένη να κλικακώσει την πολεμική δράση της μέχρι να αποκτήσει τον πλήρη έλεγχο του Ντονμπάς. Δεν επιβεβαιώνται οι πληροφορίες για χρήση χημικών στη Μαριούπολη Οι Ηνωμένες Πολιτείες τόνισαν δεν μπορούν να επιβεβαιώσουν στην παρούσα φάση τη χρήση χημικών όπλων στη Μαριούπολη της Ουκρανίας, όπως δήλωσε ανώτερος αξιωματούχος του αμερικανικού υπουργείου Άμυνας. Η υφυπουργός Άμυνας της Ουκρανίας Χάνα Μαλιάρ δήλωσε ότι η ουκρανική κυβέρνηση εξέταζε ανεπιβεβαίωτες πληροφορίες ότι η Ρωσία μπορεί να έχει χρησιμοποιήσει χημικά όπλα κατά την πολιορκία της Μαριούπολης. «Δεν μπορούμε να επιβεβαιώσουμε τη χρήση χημικών όπλων στην παρούσα φάση», δήλωσε σε δημοσιογράφους ο αμερικανός αξιωματούχος, υπό τον όρο να μην κατονομαστεί. Συμπλήρωσε ότι οι ΗΠΑ δεν είχαν πληροφορίες που θα ενίσχυαν το σενάριο ότι η Ρωσία μετέφερε χημικά όπλα στην Ουκρανία ή κοντά στα σύνορά της. Ο πρόεδρος των ΗΠΑ Τζο Μπάιντεν δήλωσε τον προηγούμενο μήνα πως οι αβάσιμες κατηγορίες της Ρωσίας ότι το Κίεβο είχε βιολογικά και χημικά όπλα υποδήλωναν ότι ο ρώσος πρόεδρος Βλαντίμιρ Πούτιν σκεφτόταν να τα χρησιμοποιήσει στην Ουκρανία. Η παραγωγή, η χρήση και η αποθήκευση χημικών όπλων απαγορεύονται βάσει της Σύμβασης του 1997 για τα Χημικά Όπλα. Αν και καταδικάζεται από οργανώσεις για τα ανθρώπινα δικαιώματα, ο λευκός φώσφορος δεν απαγορεύεται βάσει της Σύμβασης, σημειώνει το Reuters. Το υπουργείο Άμυνας της Ρωσίας δεν ανταποκρίθηκε άμεσα σε αίτημα του πρακτορείου Reuters για να σχολιάσει το ζήτημα. Οι υποστηριζόμενες από τη Ρωσία αυτονομιστικές δυνάμεις στην ανατολική Ουκρανία διέψευσαν τη χρήση χημικών όπλων στη Μαριούπολη, σύμφωνα με το πρακτορείο Interfax. Τα ρωσικά στρατεύματα εγκατάλειψαν την προσπάθεια κατάληψης του Κιέβου, καθώς δεν κατάφεραν να κάμψουν την αντίσταση των ουκρανικών δυνάμεων. Και πλέον εντείνουν τις επιχειρήσεις τους στην ανατολική Ουκρανία, όπου αμερικανός αξιωματούχος δήλωσε ότι ένα ρωσικό κονβόι βρισκόταν νωρίτερα σε απόσταση περίπου 60 χιλιομέτρων από την πόλη Ιζιούμ. 403 σοροί στην Μπούτσα Ο δήμαρχος της πόλης Μπούτσα, που βρίσκεται κοντά στο Κίεβο, δήλωσε την Τρίτη ότι οι αρχές έχουν βρει μέχρι στιγμής 403 σορούς ανθρώπων που πιστεύεται ότι σκοτώθηκαν από τις ρωσικές δυνάμεις κατά τη διάρκεια της κατοχής τους στην περιοχή, αλλά ο αριθμός αυτός αυξάνεται. Ο Ανατόλι Φεντορούκ πρόσθεσε κατά την διάρκεια ενημέρωσης, ότι είναι πολύ νωρίς ακόμη για τους κατοίκους να επιστρέψουν στην πόλη, μετά την υποχώρηση των ρωσικών στρατευμάτων τον περασμένο μήνα. Το Reuters είχε δει ως μάρτυρας τις σορούς πέντε θυμάτων στην Μπούτσα που είχαν πυροβοληθεί στο κεφάλι αλλά δεν ήταν σε θέση να επιβεβαιώσει από ανεξάρτητες πηγές ποιος φέρει την ευθύνη για τον θάνατό τους. Ο Πούτιν κλιμακώνει Στη στρατιωτική εισβολή στην Ουκρανία αναφέρθηκε κατά τη διάρκεια συνάντησης με τον πρόεδρο της Λευκορωσίας Αλεξάντερ Λουκασένκο, ο Βλαντίμιρ Πούτιν, επιμένοντας στη ρητορική με την οποία η Ρωσία δικαιολογεί τον πόλεμο που μετράει πάνω από έναν μήνα, λέγοντας ότι είχε λάβει ""τη σωστή απόφαση"". Κατά τη διάρκεια της ομιλίας του, ο Πούτιν ανέφερε πως δεν είχε άλλη επιλογή από το να ξεκινήσει την εισβολή σε μία προσπάθεια να προστατεύσει τη ρωσόφωνη περιοχή του Ντονμπάς και επέμεινε ότι οι ρωσικές δυνάμεις βοηθούν καταπιεσμένους ανθρώπους σε αυτονομιστικές περιοχές της Ουκρανίας. Μιλώντας για τους στόχους της ρωσικής εισβολής επί του ουκρανικού εδάφους, ο Ρώσος πρόεδρος σχολίασε: ""Οι στόχοι της είναι απολύτως ξεκάθαροι και ευγενείς. Από τη μια βοηθάμε και σώζουμε ανθρώπους και από την άλλη απλώς λαμβάνουμε μέτρα για να διασφαλίσουμε την ασφάλεια της ίδιας της Ρωσίας. Είναι σαφές ότι δεν είχαμε επιλογή. Ήταν η σωστή απόφαση"". Την ίδια στιγμή το Κρεμλίνο ισχυρίζεται ότι η Ουκρανία έχει διαπράξει γενοκτονία κατά των Ρωσόφωνων στην ανατολική Ουκρανία, ωστόσο δεν υπάρχουν στοιχεία που να υποδηλώνουν κάτι τέτοιο. Όσον αφορά τις διαπραγματεύσεις με το Κίεβο, σύμφωνα με όσα μετέδωσε το ρωσικό πρακτορείο RIA, αυτές φαίνεται πως βρίσκονται σε αδιέξοδο με τον Ρώσο πρόεδρο να ισχυρίζεται ότι η Ουκρανία έχει παρεκκλίνει από τις συμφωνίες που επιτεύχθηκαν κατά τη διάρκεια των συνομιλιών που έλαβαν χώρα στην Κωνσταντινούπολη τις προηγούμενες εβδομάδες. Οι Ουκρανοί αισιοδοξούν... Από την πλευρά του ο σύμβουλος του Ουκρανού προέδρου Μιχαήλο Ποντολιάκ, ερωτηθείς για τις δηλώσεις που έκανε νωρίτερα ο Πούτιν, δήλωσε ότι οι συνομιλίες είναι πολύ σκληρές αλλά συνεχίζονται. Ο Ποντολιάκ δήλωσε στο πρακτορείο Reuters ότι η Ρωσία προσπαθεί να ασκήσει πιέσεις στις συνομιλίες με τις δηλώσεις που κάνει δημοσίως και ότι οι διαπραγματεύσεις συνεχίζονται στο επίπεδο των ομάδων εργασίας. «Οι συνομιλίες διεξάγονται πολύ σκληρά.. Είναι κατανοητό ότι το συναισθηματικό φορτίο σήμερα στην διαπραγματευτική διαδικασία είναι βαρύ. Είναι κατανοητό ότι η ουκρανική αντιπροσωπεία εργάζεται αποκλειστικά στα πλαίσια των ουκρανικών θέσεων και της διαφάνειας. Είναι επίσης κατανοητό ότι η ρωσική πλευρά εφαρμόζει την δική της παραδοσιακή τακτική, να ασκεί δημόσια πιέσεις στην διαπραγματευτική διαδικασία, προβαίνοντας μεταξύ άλλων και σε συγκεκριμένες δημόσιες δηλώσεις» τόνισε ο Ποντολιάκ. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
146	Ουκρανία: Ο Ζελένσκι καταγγέλλει εκατοντάδες περιστατικά βιασμών ανήλικων κοριτσιών και παιδιών 	Αποτροπιασμό προκαλούν οι ισχυρισμοί του Ουκρανού προέδρου Βολοντίμιρ Ζελένσκι σχετικά με περιστατικά βιασμών μικρών παιδιών στις υπό κατάληψη περιοχές του ρωσικού στρατού. 	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/9384/9594082/862000/w660/660/zelenski.jpg	2022-04-12 18:44	"Ο Ουκρανός πρόεδρος Βολοντίμιρ Ζελένσκι κατήγγειλε σήμερα ""εκατοντάδες περιστατικά βιασμών"" σε περιοχές που προηγουμένως είχε καταλάβει ο ρωσικός στρατός. Ο Ουκρανός πρόεδρος δήλωσε ""ανήλικα κορίτσια και πολύ μικρά παιδιά συγκαταλέγονται"" στα θύματα βιασμών. ""Σε περιοχές που απελευθερώθηκαν από τους κατακτητές, η καταγραφή και η έρευνα των εγκλημάτων πολέμου που διέπραξε η Ρωσία συνεχίζονται. Σχεδόν καθημερινά ανακαλύπτονται νέοι ομαδικοί τάφοι"", είπε, απευθυνόμενος στο λιθουανικό κοινοβούλιο μέσω βίντεο. ""Πολλές χιλιάδες θύματα. Εκατοντάδες περιστατικά βασανιστηρίων. Συνεχίζουμε να βρίσκουμε πτώματα μέσα σε αγωγούς και σε υπόγειες αποθήκες"", συνέχισε. ""Έχουν καταγραφεί εκατοντάδες περιπτώσεις βιασμού, συμπεριλαμβανομένων ανήλικων κοριτσιών και πολύ μικρών παιδιών. Ακόμη και ενός βρέφους! Είναι τρομακτικό και μόνο να μιλάμε για αυτό"", είπε ο Ουκρανός πρόεδρος. Επικαλέστηκε, χωρίς να υπεισέλθει σε λεπτομέρειες, βίντεο που έστειλε, σύμφωνα με τον ίδιο, ένας αλεξιπτωτιστής ή μέλος ρωσικών ειδικών υπηρεσιών, που έχει ταυτοποιηθεί, όπου βλέπουμε ""τι κάνει σε αυτό το βρέφος, πώς το βασανίζει"". Ο πρόεδρος της Λιθουανίας Γκιτάνας Ναουσέντα σε μια συναισθηματική αντίδραση στην ομιλία του Ουκρανού προέδρου δήλωσε: ""Είναι απλά αδύνατο να φανταστεί κανείς μεγαλύτερη φρίκη: ο πρόεδρος Ζελένσκι μίλησε σήμερα για βιασμό ενός βρέφους"", δήλωσε. Ο Ζελένσκι εξέφρασε επίσης τη λύπη του για το γεγονός ότι ""ορισμένες χώρες της ΕΕ εξακολουθούν να μην τολμούν να αποφασίσουν πότε θα περιορίσουν ακόμη και τις ρωσικές αγορές υδρογονανθράκων"", παρά τις ""μαζικές δολοφονίες στην Μπούτσα, τους εκτοπισμούς πληθυσμών"" και την ""προμελετημένη καταστροφή ειρηνικών πόλεων από ρωσικούς πυραύλους και βόμβες"". Μαρτυρίες που μεταδίδουν τα μέσα ενημέρωσης επιβεβαιώνουν τους φόβους μη κυβερνητικών οργανώσεων, οι οποίες αναφέρουν ενδείξεις για τη χρήση του βιασμού ως ""όπλο πολέμου"". Μια Ουκρανή αφηγήθηκε στο Γαλλικό Πρακτορείο ότι έπεσε θύμα βιασμού από δύο Ρώσους στρατιώτες αφότου έμαθαν ότι ήταν σύζυγος ενός Ουκρανού στρατιώτη. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
147	Ουκρανία: Ο Ζελένσκι κάλεσε την ΕΕ να επιβάλει άμεσα κυρώσεις στο ρωσικό πετρέλαιο και τις τράπεζες	Ο Βολοντίμιρ Ζελένσκι κάλεσε, για πολλοστή φορά, την ΕΕ να εντείνει τις προσπάθειές της για ακόμη περισσότερες κυρώσεις στη Ρωσία. 	                        ΚΟΣΜΟΣ	O Βολοντιμίρ Ζελένσκι	https://www.news247.gr/img/1377/9588426/857000/w660/660/zeleski.jpg	2022-04-12 14:44	Ο Ουκρανός πρόεδρος Βολοντίμιρ Ζελένσκι κάλεσε την ΕΕ να επιβάλει κυρώσεις σε όλες τις ρωσικές τράπεζες και το ρωσικό πετρέλαιο και να ορίσει διορία για τον τερματισμό των εισαγωγών του ρωσικού φυσικού αερίου. «Δεν μπορούμε να περιμένουμε (…) Χρειαζόμαστε ισχυρές αποφάσεις και η ΕΕ θα πρέπει να τις λάβει τώρα. Πρέπει να επιβάλει κυρώσεις στο πετρέλαιο και σε όλες τις ρωσικές τράπεζες (…) Κάθε χώρα της ΕΕ πρέπει να θέσει όρους για το πότε θα αρνηθεί ή θα περιορίσει τις (εισαγωγές ρωσικής) ενέργειας, όπως το αέριο», επεσήμανε ο Ζελένσκι απευθυνόμενος στο κοινοβούλιο της Λιθουανίας. «Μόνο τότε η ρωσική κυβέρνηση θα κατανοήσει ότι πρέπει να αναζητήσει την ειρήνη, ότι ο πόλεμος θα είναι καταστροφικός για εκείνους», πρόσθεσε ο Ουκρανός πρόεδρος όπως αναφέρει χαρακτηριστικά το ΑΠΕ-ΜΠΕ. Η Κομισιόν καταρτίζει προτάσεις για την επιβολή κυρώσεων στο ρωσικό πετρέλαιο, όπως έχουν δηλώσει υπουργοί Εξωτερικών, αν και ακόμη δεν έχει ληφθεί απόφαση για την απαγόρευση του ρωσικού αργού, ενώ η ΕΕ ενέκρινε την προηγούμενη εβδομάδα έναν πέμπτο γύρο κυρώσεων εναντίον της Ρωσίας. Ο Ζελένσκι δήλωσε στο κοινοβούλιο της Λιθουανίας ότι οι Ρώσοι στρατιώτες σε όποια περιοχή κατέλαβαν στην Ουκρανία συμπεριφέρθηκαν με τον ίδιο τρόπο όπως στην Μπούτσα, όπου κατηγορούνται ότι σκότωσαν πολλούς αμάχους, κάτι που η Μόσχα διαψεύδει. Ο Ουκρανός πρόεδρος κατήγγειλε επίσης ότι η Ρωσία έχει στείλει εκατοντάδες χιλιάδες ανθρώπους από τις περιοχές της Ουκρανίας που κατέλαβε σε «καταυλισμούς». Ακολουθήστε το News247.gr στο Google News και μάθετε πρώτοι όλες τις ειδήσεις	news247
148	"Ουκρανία: Καταγγελίες για ""χρήση χημικών όπλων"" στη Μαριούπολη - ""Δεν έχουμε όπλα"", λέει ο Ζελένσκι"	Συνεχίζονται οι σκληρές μάχες στην υπό πολιορκία Ουκρανία. Το Κίεβο υποστηρίζει ότι οι ρωσικές δυνάμεις έκαναν χρήση χημικών όπλων στη Μαριούπολη. Ο Ζελένσκι λέει πως δεν επαρκεί ο διαθέσιμος οπλισμός.	                        ΚΟΣΜΟΣ	Βομβαρδισμένο τοπίο λίγο έξω από το Κίεβο	https://www.news247.gr/img/1227/9593315/394000/w660/660/oukrania.jpg	2022-04-12 07:47	Ο εκπρόσωπος του ρωσικού υπουργείου Άμυνας Ίγκορ Κονασένκοφ δήλωσε τη Δευτέρα ότι καταστράφηκαν ακόμη 78 στρατιωτικοί στόχοι στην Ουκρανία, την ώρα που οι αρχές στο Κίεβο συνεχίζουν τις προσπάθειές τους να απομακρύνουν αμάχους από πολλές πόλεις υπό πολιορκία στο νότιο και στο ανατολικό τμήμα της χώρας, όπου η Μόσχα μοιάζει να επικεντρώνει πλέον τις επιχειρήσεις της. Σύμφωνα με τον κ. Κονασένκοφ, «ρωσικά συστήματα αντιαεροπορικής άμυνας κατέρριψαν δύο ουκρανικά μαχητικά Su-25 κοντά στην Ιζιούμ» (βορειοανατολικά), ενώ ελικόπτερο Mi-24 καταρρίφθηκε στη Χερσώνα (νότια). Τα Σουχόι Su-25, κατασκευασμένα στην πάλαι ποτέ σοβιετική ένωση, είναι αεροσκάφη σχεδιασμένα για επιθέσεις κατά χερσαίων στόχων και μπορούν να χρησιμοποιούνται για εκ του σύνεγγυς υποστήριξη. Το Μικαγιάν Mi-24, επίσης σοβιετικού σχεδιασμού, είναι επιθετικό ελικόπτερο. Ο κ. Κονασένκοφ είπε επίσης ότι αρκετές θέσεις διοίκησης, συστήματα αντιαεροπορικής άμυνας και εγκαταστάσεις αποθήκευσης πυρομαχικών και όπλων καταστράφηκαν. Η Μόσχα ενημερώνει πρακτικά καθημερινά για τον εξοπλισμό και τις εγκαταστάσεις του ουκρανικού στρατού που καταστρέφουν οι ρωσικές δυνάμεις. Διατείνεται πως δεν βάζει στο στόχαστρο άμαχους, παρά τις πολλαπλές καταγγελίες του Κιέβου και δυτικών κυβερνήσεων πως ισχύει το ακριβώς αντίθετο. Ζελένσκι: Δεν διαθέτουμε τον απαιτούμενο οπλισμό για να υπερασπίσουμε τη Μαριούπολη Ο ουκρανός πρόεδρος Βολοντίμιρ Ζελένσκι τόνισε στο βραδινό διάγγελμά του ότι η χώρα του δεν διαθέτει τα απαιτούμενα όπλα για να απελευθερώσει την πολιορκημένη Μαριούπολη, που θεωρείται πως οδεύει να πέσει στα χέρια των ρωσικών στρατευμάτων. «Αν είχαμε μαχητικά αεροσκάφη και αρκετά βαριά τεθωρακισμένα, το απαραίτητο πυροβολικό, θα τα καταφέρναμε», είπε. «Είμαι σίγουρος πως θα λάβουμε σχεδόν όλα όσα χρειαζόμαστε. Αλλά δεν χάνεται μόνο χρόνος. Χάνονται ζωές Ουκρανών. Ζωές που δεν θα γυρίσουν πίσω», πρόσθεσε. Όπως μεταδίδει το ΑΠΕ-ΜΠΕ, ο ηγέτης των φιλορώσων αυτονομιστών στο Ντανιέτσκ, ο Ντένις Πουσίλιν, δήλωσε νωρίτερα ότι ο τομέας του λιμανιού της Μαριούπολης, στη νοτιοανατολική Ουκρανία, όπου διεξάγονται σφοδρές μάχες εδώ και εβδομάδες, έπεσε στα χέρια της ρωσικής πλευράς. Οι αυτονομιστές προσπαθούν εδώ και εβδομάδες να αποσπάσουν τη Μαριούπολη, αστικό κέντρο στρατηγικής σημασίας λόγω της τοποθεσίας του, πάνω στην Αζοφική Θάλασσα, από τα χέρια των ουκρανικών δυνάμεων. Αξιωματικοί δυτικών κρατών παρατηρούν ότι οι ρωσικές δυνάμεις κερδίζουν έδαφος στις συγκρούσεις σε αστικό περιβάλλον. Μολαταύτα ο επικεφαλής των ουκρανικών ένοπλων δυνάμεων Βαλέρι Ζαλούζνι διαβεβαίωσε ότι δεν έχει κοπεί η σύνδεση με τα στρατεύματα που υπερασπίζονται τη Μαριούπολη, διαψεύδοντας πληροφορίες κατά τις οποίες οι ουκρανοί πεζοναύτες στην πόλη δεν έχουν καμία επαφή με την ουκρανική στρατιωτική ηγεσία τις τελευταίες δύο εβδομάδες. Ουκρανία: Οι ΗΠΑ είναι ενήμερες για τις πληροφορίες περί χρήσης ρωσικού χημικού όπλου στη Μαριούπολη Η κυβέρνηση των ΗΠΑ ανέφερε ότι είναι ενήμερη για τις αναφορές από τη Μαριούπολη περί χρήσης χημικού όπλου στο λιμάνι στρατηγικής σημασίας στη νοτιοανατολική Ουκρανία από τον ρωσικό στρατό. Το αμερικανικό Πεντάγωνο δεν είναι σε θέση να επιβεβαιώσει την πληροφορία, πάντως παρακολουθεί στενά την κατάσταση, είπε ο εκπρόσωπός του Τζον Κέρμπι. «Οι πληροφορίες αυτές, αν αληθεύουν, είναι βαθιά ανησυχητικές και αντανακλούν τις ανησυχίες που είχαμε εκφράσει για την πιθανότητα η Ρωσία να χρησιμοποιήσει» χημικά όπλα, ή «δακρυγόνα αναμεμιγμένα με χημικούς παράγοντες» στην Ουκρανία, πρόσθεσε ο εκπρόσωπος του αμερικανικού υπουργείου Άμυνας. Ουκρανία: Επιχείρηση της Europol κατά ρώσων ολιγαρχών Ο Οργανισμός της Ευρωπαϊκής Ένωσης για τη Συνεργασία στον Τομέα της Επιβολής του Νόμου (Europol) άρχισε επιχείρηση με σκοπό την κατάσχεση πόρων προσώπων, θεσμών και επιχειρήσεων στη Ρωσία που αντιμετωπίζουν κυρώσεις της ΕΕ εξαιτίας της ρωσικής εισβολής στην Ουκρανία. Η Europol, με έδρα τη Χάγη, θα φέρει σε πέρας την «Επιχείρηση Όσκαρ» σε συνεργασία με τις εθνικές αρχές των κρατών μελών, τον Οργανισμό της Ευρωπαϊκής Ένωσης για τη Συνεργασία στον Τομέα της Ποινικής Δικαιοσύνης (Eurojust) και τον Ευρωπαϊκό Οργανισμό Συνοριοφυλακής και Ακτοφυλακής (FRONTEX). Η επιχείρηση θα συμβάλει στις έρευνες για τους πόρους των προσώπων που βρίσκονται στο στόχαστρο και να ασκηθούν ποινικές διώξεις στις περιπτώσεις που οι κυρώσεις παρακάμπτονται. Η διάρκειά της θα είναι καταρχήν ένα έτος και έχει αρκετές διακριτές πτυχές, διευκρίνισε η Europol στο δελτίο Τύπου που δημοσιοποίησε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
149	Νόμος είναι το δίκιο του ακροκεντρώου 	"Ο πόλεμος στην Ουκρανία έδωσε την ευκαιρία στους δήθεν εγχώριους ""μετριοπαθείς"" να επιδοθούν σε ένα κυνήγι μαγισσών, μακριά από το savoir vivre, που επικαλούνται μόνο όταν δέχονται κριτική οι ίδιοι και οι πολιτικοί τους προστάτες."	                        ΓΝΩΜΕΣ	Νόμος είναι το δίκιο του ακροκεντρώου 	https://www.news247.gr/img/2159/9592926/951000/w660/660/akrokentrwoi.jpg	2022-04-12 06:08	"Κάποτε στην Ελλάδα το πάθος για λογοκρισία, συντριβή του ιδεολογικού αντιπάλου, δολοφονία χαρακτήρων και άλλες ομορφιές, ήταν ""προνόμιο"" της ακροδεξιάς. Τα τελευταία χρόνια, μια συμπαγής καλοταϊσμένη ομάδα αλληλοθαυμαζόμενων και αλληλοϋποστηριζόμενων αυλοκολάκων της εξουσίας, φιλοδοξεί να πάρει τα πρωτεία, με τη διαφορά ότι ενώ τους ακροδεξιούς τους βλέπεις από χιλιόμετρα, οι νέοι φανατικοί φοράνε τον μανδύα του ""μετριοπαθούς"" και μας νουθετούν από τα Φενγκ Σούι σαλονάκια τους. Ορκίζονται στην πολιτική ορθότητα, έχουν πάντα δίκιο, σιχαίνονται τους φτωχούς και ξοδεύουν τον πολύτιμο χρόνο τους για να συμβουλεύουν τους εργαζόμενους να δουλεύουν για ψίχουλα, να το βουλώνουν και προς Θεού να μην αντιδρούν. Οι δήθεν ""μετριοπαθείς"", αλλά στην πραγματικότητα ακροκεντρώοι, αποτυχημένοι πολιτευτές σε πολιτικές κινήσεις - σούπα, άχρωμοι δημοσιολογούντες, δήθεν διανοούμενοι με την απέχθεια προς τα λαϊκά στρώματα της χώρας να τους ενώνει, βρήκαν τη γη της επαγγελίας την περίοδο της επιτελικής διακυβέρνησης. Μέθυσαν από την πρόσβαση στην εξουσία, είδαν πόρτες να ανοίγουν, είδαν υπουργούς να τους χτυπούν φιλικά στην πλάτη και να χαριεντίζονται μαζί τους και την ψώνισαν τόσο πολυ, που θεωρούν ότι έγιναν οι μεγάλοι διδάσκαλοι του γένους. Όποιος δεν είναι μαζί τους είναι εναντίον τους και όποιος δεν συμφωνεί μέχρι κεραίας με ό,τι λένε, χλευάζεται με έναν ομολογουμένως εξαιρετικό συντονισμό, που φωνάζει από μακριά non paper και πολιτική εντολή. Έχουν δήθεν σταθερές αρχές, που όμως τις αλλάζουν σαν τα πουκάμισα όταν το απαιτούν οι περιστάσεις. Γι'αυτό παρά την υποτιθέμενη πίστη τους στις φιλελεύθερες αξίες, καταπίνουν αμάσητα από push-backs μέχρι συνέδρια γονιμότητας και από την ακροδεξιά πτέρυγα της κυβέρνησης, μέχρι τον παλαιοκομματισμό, τις γκάφες και το παγωμένο φιάσκο της Αττικής Οδού. Η εισβολή της Ρωσίας στην Ουκρανία και τα εγκλήματα πολέμου του Πούτιν, τους πρόσφερε την ευκαιρία, να φορέσουν και το στέμμα του άμεμπτου σταυροφόρου της Δύσης. Πήραν μια απολύτως λογική για τον ελληνικό λαό θέση -την καταδίκη του αναθεωρητισμού και των πολεμικών ενεργειών ενός δικτάτορα- για να την μετατρέψουν σε όπλο ενάντια στους ιδεολογικούς αντιπάλους της κυβέρνησης και σε κυνήγι μαγισσών. Παρά την πολυδιαφημισμένη ""μετριοπάθειά"" τους, δεν επιτρέπουν καν μια ανάλυση που ξεφεύγει από έναν παρωχημένο μανιχαϊσμό, απορρίπτουν κάθε κριτική προς τις κινήσεις της κυβέρνησης στο Ουκρανικό και θεωρούν ""απομονωμένη"" την Τουρκία που με την τακτική της, έγινε παράγοντας των διαπραγματεύσεων. Αποκορύφωμα, το φιάσκο με την ομιλία του προέδρου της Ουκρανίας στη Βουλή. Ο Ζελένσκι μόνο στο δικό μας κοινοβούλιο, έφερε και παρέα μαχητές του ναζιστικού τάγματος Αζόφ. Με άλλη κυβέρνηση, οι ακροκεντρώοι θα είχαν διαρρήξει τα ιμμάτιά τους για: Αντίθετα τώρα... απογοητεύθηκαν και ένιωσαν ντροπή για όσους αντέδρασαν, σπεύδοντας μάλιστα να τους χαρακτηρίσουν ως ""πουτινικούς"". Καμία έκπληξη. Η δήθεν ευαισθησία τους για τον πόλεμο στην Ουκρανία, δεν είναι παρά μια ακόμα ευκαιρία να φιλήσουν το χέρι που τους ανοίγει πόρτες. Η επιλογή της κυβέρνησης να χρησιμοποιήσει ένα διεθνές θέμα και να το μετατρέψει σε ζήτημα εσωτερικής κατανάλωσης, ποντάροντας στον διχασμό, χρειαζόταν και τους κατάλληλους προπαγανδιστές. Οι ακροκεντρώοι ήταν απολύτως έτοιμοι να ανταποκριθούν."	                    Μάνος Χωριανόπουλος
150	Ουκρανία: Στα χέρια των Ρώσων το λιμάνι της Μαριούπολης - Σφοδροί βομβαρδισμοί με νεκρούς στο Χάρκοβο	Τα δραματικά μηνύματα του ουκρανικού στρατού, φαίνεται πως επιβεβαιώθηκαν, με τη ρωσική πλευρά να υποστηρίζει πως κατέλαβε το λιμάνι της Μαριούπολης. Στο στόχαστρο πλέον το Χάρκοβο, με βομβαρδισμούς και αναφορές για πολλούς νεκρούς.	                        ΚΟΣΜΟΣ	Μαριούπολη	https://www.news247.gr/img/659/9592921/980000/w660/660/ukraine4.jpg	2022-04-11 21:38	"Για 47η ημέρα μαίνεται η ρωσική εισβολή στην Ουκρανία, με τον αριθμό των νεκρών αμάχων να αυξάνεται δραματικά, τη στιγμή που η ρωσική πλευρά ισχυρίζεται ότι κατέχει πλέον το λιμάνι της Μαριούπολης. Νωρίτερα, ο ηγέτης των φιλορώσων αυτονομιστών στο Ντονέτσκ δήλωσε σήμερα ότι οι δυνάμεις του κατέκτησαν ολοκληρωτικά την περιοχή του λιμανιού της στρατηγικής πόλης Μαριούπολη, στη νοτιοανατολική Ουκρανία, η οποία πολιορκείται για περισσότερο από ένα μήνα. Όπως δήλωσε ο επικεφαλής των δυνάμεων της Λαϊκής Δημοκρατίας του Ντονέτσκ, Ντένις Πουσίλιν, το μεγαλύτερο λιμάνι της Αζοφικής περιήλθε υπό την ηγεσία των ρωσικών δυνάμεων, μετά την εξουδετέρωση των ουκρανικών στρατευμάτων. «Αναφορικά με το λιμάνι της Μαριούπολης, είναι ήδη υπό τον έλεγχό μας», είπε. Την είδηση μετέδωσαν τόσο το ρωσικό ειδησεογραφικό πρακτορείο RIA Novosti και όσο και το κρατικό ρωσικό πρακτορείο TASS. Το Γαλλικό Πρακτορείο αναμετάδωσε τηλεγράφημα του ρωσικού πρακτορείου ειδήσεων Ria-Novosti, που ανέφερε ότι ο εκπρόσωπος του αυτονομιστικού στρατού, Έντουαρντ Μπασούριν, επιβεβαίωσε ότι οι τελευταίοι Ουκρανοί υπερασπιστές έχουν πλέον συγκεντρωθεί στις εγκαταστάστεις των βιομηχανιών χάλυβα και μηχανοκατασκευών ""Αζοφστάλ"" και ""Αζοφμάς"". Σήμερα το πρωί ο Μπασούριν είπε ότι το 80% της περιοχής του λιμανιού έχει κατακτηθεί από τις ουκρανικές δυνάμεις. Οι δυνάμεις των αυτοαποκαλούμενων ""Λαϊκών Δημοκρατιών του Ντονέτσκ και του Λουγκάνσκ"" στην ανατολική Ουκρανία, συμμετέχουν στην ρωσική εισβολή στην Ουκρανία. Για περισσότερο από ένα μήνα, ο ρωσικός στρατός και οι αυτονομιστές του Ντονέτσκ πολιορκούν τη Μαριούπολη, στις ακτές της Αζοφικής Θάλασσας, όπου αντιμετώπισαν λυσσαλέα αντίσταση παρά τους έντονους βομβαρδισμούς και την καταστροφική ανθρωπιστική κατάσταση. Ένα από τα τελευταία μεγάλα σημεία της ουκρανικής αντίστασης βρίσκεται στο τεράστιο συγκρότημα της χαλυβουργίας ""Αζοφστάλ"", στο λιμάνι της Μαριούπολης. Σε συντονισμό με τη Μόσχα, ο ηγέτης των αυτονομιστών Ντενίς Πουσίλιν δήλωσε σήμερα ότι οι δυνάμεις του θα ενισχύσουν τις προσπάθειές τους για την πλήρη κατάκτηση της ουκρανικής περιοχής του Ντονέτσκ. «Η επιχείρηση θα ενταθεί, γιατί όσο περισσότερο καθυστερούμε, τόσο περισσότερο υποφέρει ο άμαχος πληθυσμός όντας όμηρος της κατάστασης», είπε σε συνέντευξη Τύπου στο Ντόνετσκ, μια μεγάλη πόλη υπό τον έλεγχο των αυτονομιστών από το 2014. Υποστήριξε επίσης ότι πολλές χιλιάδες Ουκρανοί στρατιώτες εξακολουθούσαν να πολεμούν στην περιοχή του εργοστασίου Αζοφστάλ. «Ο αριθμός στις αναφορές μας κυμαίνεται από 1.500 έως 3.000 άτομα». Στο στόχαστρο των Ρώσων το Χάρκοβο - Αναφορές για πολλούς νεκρούς Σφοδρό βομβαρδισμό δέχθηκε σήμερα το Χάρκοβο της ανατολικής Ουκρανίας, με αποτέλεσμα να υπάρχουν πολλά θύματα -μεταξύ αυτών ένα παιδί- όπως δήλωσε ο δήμαρχος Ίχορ Τερέχοφ σε τηλεοπτική συνέντευξή του. Ερωτηθείς για τον κίνδυνο μιας νέας ρωσικής επίθεσης στην περιοχή, για τον οποίο προειδοποίησε πρόσφατα το υπουργείο Άμυνας της Ουκρανίας, ο Τερέχοφ είπε ότι οι ουκρανικές ένοπλες δυνάμεις είναι σε εγρήγορση και έτοιμες να υπερασπιστούν την πόλη. «Δεν υπάρχει πανικός στην πόλη», σημείωσε ο Τερέχοφ. ""Μια από τις πιο δύσκολες μάχες περιμένει την Ουκρανία"" Την Ουκρανία περιμένει μια από τις πιο δύσκολες μάχες, το αν θα σταθούμε όρθιοι ή όχι σ’ αυτήν εξαρτάται από τη βοήθεια που θα λάβουμε και από τις Ηνωμένες Πολιτείες"", δήλωσε σήμερα ο πρόεδρος της Ουκρανίας Βολοντίμιρ Ζελένσκι σε συνέντευξή του στην εκπομπή 60 Minutes του αμερικανικού τηλεοπτικού δικτύου CBS, μεταδίδει το ουκρανικό πρακτορείο ειδήσεων Ukrinform. ""Θα είναι μια από τις πιο δύσκολες μάχες. Δεν θα είναι η μόνη. Θεωρούμε, ότι αυτή θα είναι ένα νέο κύμα αυτού του πολέμου. Δεν γνωρίζουμε ποιος θα είναι ο αριθμός των όπλων, νομίζω ότι θα είναι αρκετές φορές μεγαλύτερος από αυτόν που είναι τώρα. Παρατηρούμε συγκέντρωση όπλων ανατολικά και νότια του κράτους μας. Αντιλαμβανόμαστε ποιες διαδρομές θα ακολουθήσει ο εχθρός, αντιλαμβανόμαστε τι πάει να κάνει. Αντιλαμβανόμαστε επίσης ότι από την ταχύτητα με την οποία θα μας βοηθήσουν οι ΗΠΑ πρωτίστως, από το πώς θα μας παραδώσουν τα όπλα, θα εξαρτηθεί αν θα αντέξουμε ή όχι. Γι’ αυτόν τον λόγο η βεβαιότητα που έχουμε για τους ανθρώπους μας και τις ένοπλες δυνάμεις της Ουκρανίας είναι εκατό τοις εκατό, αλλά η βεβαιότητα ότι θα λάβουμε αυτά που χρειαζόμαστε, αυτή την βεβαιότητα δεν την έχω, δυστυχώς"" δήλωσε ο Ζελένσκι. Ο ουκρανός πρόεδρος προσέθεσε ότι η Ουκρανία λαμβάνει βοήθεια από τις ΗΠΑ, αλλά χρειάζεται μεγαλύτερη. ""Οι ίδιες (οι Ηνωμένες Πολιτείες) βοηθούν. Το λέω ευθέως, θα θέλαμε περισσότερα. Δεν ξέρω αν έχω το δικαίωμα να μιλάω έτσι, δεν είχα άλλη διέξοδο και δεν έχω μέχρι στιγμής. Όμως το ότι οι ΗΠΑ βοηθούν και μάλιστα σθεναρά αυτό είναι αλήθεια"", δήλωσε ο Ζελένσκι. Όπως μετέδωσε το Ukrinform, με βάση τις πληροφορίες του γενικού επιτελείου των Ενόπλων Δυνάμεων της Ουκρανίας, ο εχθρός προσπαθεί να ολοκληρώσει τις προετοιμασίες για μια νέα επίθεση στην ανατολική Ουκρανία. ""Μαζικές ενδείξεις"" για εγκλήματα πολέμου στην Ουκρανία Η Γερμανία θεωρεί ότι υπάρχουν μαζικές ενδείξεις για τη διάπραξη εγκλημάτων πολέμου στην Ουκρανία, δήλωσε τη Δευτέρα η Γερμανίδα υπουργός Εξωτερικών Αναλένα Μπέρμποκ, προσερχόμενη στη σύνοδο των υπουργών Εξωτερικών της ΕΕ στο Λουξεμβούργο. «Έχουμε μαζικές ενδείξεις για εγκλήματα πολέμου», επεσήμανε η Μπέρμποκ μιλώντας στους δημοσιογράφους. «Τελικά τα δικαστήρια θα πρέπει να αποφασίσουν, αλλά για εμάς είναι σημαντικό να διασφαλιστούν όλα τα στοιχεία». «Ως ομοσπονδιακή κυβέρνηση της Γερμανίας έχουμε ήδη ξεκαθαρίσει ότι θα υπάρξει σταδιακά πλήρης αποδέσμευση από τα ορυκτά καύσιμα, ξεκινώντας από τον άνθρακα, ενώ στη συνέχεια θα ακολουθήσουν το πετρέλαιο και το αέριο. Προκειμένου αυτό να μπορέσει να εφαρμοστεί από κοινού με την ΕΕ χρειαζόμαστε ένα κοινό, συντονισμένο σχέδιο», εκτίμησε η Γερμανίδα υπουργός. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
151	"Δραματικό μήνυμα Ζελένσκι: ""Μια από τις πιο δύσκολες μάχες περιμένει την Ουκρανία"""	"Έκκληση για περαιτέρω βοήθεια, προκειμένου να ""σταθούν όρθιοι"", απηύθυνε ο Βολοντίμιρ Ζελένσκι. ""Θα είναι μια από τις πιο δύσκολες μάχες"", διαμήνυσε."	                        ΚΟΣΜΟΣ	Βολοντίμιρ Ζελένσκι	https://www.news247.gr/img/473/9592977/477000/w660/660/zelensky.jpg	2022-04-11 20:14	"""Την Ουκρανία περιμένει μια από τις πιο δύσκολες μάχες, το αν θα σταθούμε όρθιοι ή όχι σ’ αυτήν εξαρτάται από τη βοήθεια που θα λάβουμε και από τις Ηνωμένες Πολιτείες"", δήλωσε σήμερα ο πρόεδρος της Ουκρανίας Βολοντίμιρ Ζελένσκι σε συνέντευξή του στην εκπομπή 60 Minutes του αμερικανικού τηλεοπτικού δικτύου CBS, μεταδίδει το ουκρανικό πρακτορείο ειδήσεων Ukrinform. ""Θα είναι μια από τις πιο δύσκολες μάχες. Δεν θα είναι η μόνη. Θεωρούμε, ότι αυτή θα είναι ένα νέο κύμα αυτού του πολέμου. Δεν γνωρίζουμε ποιος θα είναι ο αριθμός των όπλων, νομίζω ότι θα είναι αρκετές φορές μεγαλύτερος από αυτόν που είναι τώρα. Παρατηρούμε συγκέντρωση όπλων ανατολικά και νότια του κράτους μας. Αντιλαμβανόμαστε ποιες διαδρομές θα ακολουθήσει ο εχθρός, αντιλαμβανόμαστε τι πάει να κάνει. Αντιλαμβανόμαστε επίσης ότι από την ταχύτητα με την οποία θα μας βοηθήσουν οι ΗΠΑ πρωτίστως, από το πώς θα μας παραδώσουν τα όπλα, θα εξαρτηθεί αν θα αντέξουμε ή όχι. Γι’ αυτόν τον λόγο η βεβαιότητα που έχουμε για τους ανθρώπους μας και τις ένοπλες δυνάμεις της Ουκρανίας είναι εκατό τοις εκατό, αλλά η βεβαιότητα ότι θα λάβουμε αυτά που χρειαζόμαστε, αυτή την βεβαιότητα δεν την έχω, δυστυχώς"" δήλωσε ο Ζελένσκι. Ο ουκρανός πρόεδρος προσέθεσε ότι η Ουκρανία λαμβάνει βοήθεια από τις ΗΠΑ, αλλά χρειάζεται μεγαλύτερη. ""Οι ίδιες (οι Ηνωμένες Πολιτείες) βοηθούν. Το λέω ευθέως, θα θέλαμε περισσότερα. Δεν ξέρω αν έχω το δικαίωμα να μιλάω έτσι, δεν είχα άλλη διέξοδο και δεν έχω μέχρι στιγμής. Όμως το ότι οι ΗΠΑ βοηθούν και μάλιστα σθεναρά αυτό είναι αλήθεια"", δήλωσε ο Ζελένσκι. Όπως μετέδωσε το Ukrinform, με βάση τις πληροφορίες του γενικού επιτελείου των Ενόπλων Δυνάμεων της Ουκρανίας, ο εχθρός προσπαθεί να ολοκληρώσει τις προετοιμασίες για μια νέα επίθεση στην ανατολική Ουκρανία. Στα χέρια των Ρώσων το λιμάνι της Μαριούπολης Στα χέρια των Ρώσων βρίσκεται πλέον το λιμάνι της Μαριούπολης, σύμφωνα με τη ρωσική πλευρά. Ο ηγέτης των φιλορώσων αυτονομιστών στο Ντονέτσκ δήλωσε σήμερα ότι οι δυνάμεις του κατέκτησαν ολοκληρωτικά την περιοχή του λιμανιού της στρατηγικής πόλης Μαριούπολη, στη νοτιοανατολική Ουκρανία, η οποία πολιορκείται για περισσότερο από ένα μήνα. Όπως δήλωσε ο επικεφαλής των δυνάμεων της Λαϊκής Δημοκρατίας του Ντονέτσκ, Ντένις Πουσίλιν, το μεγαλύτερο λιμάνι της Αζοφικής περιήλθε υπό την ηγεσία των ρωσικών δυνάμεων, μετά την εξουδετέρωση των ουκρανικών στρατευμάτων. «Αναφορικά με το λιμάνι της Μαριούπολης, είναι ήδη υπό τον έλεγχό μας», είπε. Την είδηση μετέδωσαν τόσο το ρωσικό ειδησεογραφικό πρακτορείο RIA Novosti και όσο και το κρατικό ρωσικό πρακτορείο TASS. Το Γαλλικό Πρακτορείο αναμεταδίδει τηλεγράφημα του ρωσικού πρακτορείου ειδήσεων Ria-Novosti, που αναφέρει ότι ο εκπρόσωπος του αυτονομιστικού στρατού, Έντουαρντ Μπασούριν, επιβεβαίωσε ότι οι τελευταίοι Ουκρανοί υπερασπιστές έχουν πλέον συγκεντρωθεί στις εγκαταστάστεις των βιομηχανιών χάλυβα και μηχανοκατασκευών ""Αζοφστάλ"" και ""Αζοφμάς"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
152	Ζελένσκι: Δεκάδες χιλιάδες άνθρωποι σκοτώθηκαν στη Μαριούπολη	"Χιλιάδες άνθρωποι έχουν χάσει τη ζωή τους στη Μαριούπολη, όπως καταγγέλλει ο πρόεδρος Ζελένσκι, ζητώντας παράλληλα ""περισσότερη βοήθεια"" για την Ουκρανία."	                        ΚΟΣΜΟΣ	Ο Βολοντίμιρ Ζελένσκι	https://www.news247.gr/img/2569/9592474/007000/w660/660/volodymyr_zelenskyy.jpg	2022-04-11 12:41	Δεκάδες χιλιάδες άνθρωποι είναι πιθανό να έχουν σκοτωθεί από τη ρωσική επίθεση εναντίον της Μαριούπολης στη νοτιοανατολική Ουκρανία, δήλωσε τη Δευτέρα (11/04) ο Ουκρανός πρόεδρος Βολοντίμιρ Ζελένσκι, μιλώντας στο κοινοβούλιο της Νότιας Κορέας. «Η Μαριούπολη έχει καταστραφεί, υπάρχουν δεκάδες χιλιάδες νεκροί, αλλά παρά το γεγονός αυτό οι Ρώσοι δεν σταματούν την επίθεσή τους», κατήγγειλε ο Ζελένσκι. Εξάλλου ο Ουκρανός πρόεδρος τόνισε ότι η χώρα του χρειάζεται περισσότερη βοήθεια για να επιβιώσει από αυτό τον πόλεμο, εκτιμώντας ότι η Ρωσία δεν θα σταματήσει την επίθεσή της εκτός κι αν αναγκαστεί. Ο Ζελένσκι δεν διευκρίνισε τι είδους όπλα ζητεί, αλλά επεσήμανε ότι η Νότια Κορέα διαθέτει πολλά όπλα τα οποία όχι μόνο θα μπορούσαν να βοηθήσουν να σωθούν πολλές ζωές απλών Ουκρανών αλλά και να αποτρέψουν μια ρωσική επίθεση εναντίον άλλων χωρών. «Η Ουκρανία έχει ανάγκη διάφορες στρατιωτικές τεχνολογίες, από αεροσκάφη ως τεθωρακισμένα», εξήγησε απευθυνόμενος μέσω διερμηνέα στους Νοτιοκορεάτες βουλευτές. «Η Νότια Κορέα μπορεί να μας βοηθήσει», τόνισε. Ακολουθήστε το News247.gr στο Google News και μάθετε πρώτοι όλες τις ειδήσεις	news247
153	"Ουκρανία: Μαίνονται οι μάχες σε πολλές πόλεις - Οι Ρώσοι ""θα πάρουν"" το Κίεβο, λέει ο Καντίροφ"	"Υπό πολιορκία πολλές ουκρανικές πόλεις, με τον στρατό της χώρας να αντέχει. Ο Ζελένσκι καταγγέλλει ""τα ψέματα"" της Ρωσίας. Ο τσετσένος Καντίροφ επιμένει πως οι Ρώσοι ""θα πάρουν"" το Κίεβο."	                        ΚΟΣΜΟΣ	Κατεστραμμένα κτίρια στο Κίεβο	https://www.news247.gr/img/5066/9566664/214000/w660/660/kievo-oukrania.jpg	2022-04-11 07:44	Δέκα άμαχοι σκοτώθηκαν και άλλοι τουλάχιστον ένδεκα τραυματίστηκαν το Σάββατο γύρω από το Χάρκοβο και νοτιοανατολικά της πόλης αυτής της ανατολικής Ουκρανίας, ανακοίνωσε το βράδυ της Κυριακής ο περιφερειάρχης Όλεγκ Σινεγκούμποφ. «Οι εισβολείς βομβάρδισαν πολιτικές υποδομές» στις τοποθεσίες Μπαλακλίγια, Πεσότσιν, Ζολότσιφ και Ντεργκάτσι και «ως τώρα, έχουμε ενημερωθεί για δέκα ανθρώπους νεκρούς, ανάμεσά τους ένα παιδί, και 11 τραυματίες», ανέφερε ο κ. Σινεγκούμποφ μέσω της πλατφόρμας Telegram. Δεν έδωσε λεπτομέρειες για τους «σφοδρούς βομβαρδισμούς» του ρωσικού στρατού. Δεύτερη μεγαλύτερη πόλη της Ουκρανίας με σχεδόν 1,5 εκατομμύριο κατοίκους πριν από τον πόλεμο, το Χάρκοβο απέχει περίπου σαράντα χιλιόμετρα από τα σύνορα με τη Ρωσία. Παρά τις συνεχείς μάχες μεταξύ δυνάμεων της Ουκρανίας και της Ρωσίας από την αρχή της εισβολής την 24η Φεβρουαρίου, δεν έχει πέσει μέχρι τώρα στα χέρια των ρωσικών στρατευμάτων. Ουκρανία: Ο Ζελένσκι καταγγέλλει «τα ψέματα» της Ρωσίας Ο ουκρανός πρόεδρος Βολοντίμιρ Ζελένσκι καταφέρθηκε με σφοδρότητα το βράδυ της Κυριακής εναντίον των «ψεμάτων» της Ρωσίας. Η κυβέρνηση της Ουκρανίας θα φροντίσει να λογοδοτήσει «κάθε μπάσταρδος που ήρθε στη χώρα μας κάτω από τη ρωσική σημαία και σκότωσε πολίτες μας», παρότι η Μόσχα προσπαθεί να αποσείσει τις ευθύνες της, τόνισε σε μαγνητοσκοπημένο διάγγελμά του. «Τι κάνει η Ρωσία; Τι κάνουν οι αξιωματούχοι της, οι προπαγανδιστές της, οι απλοί άνθρωποι που απλά παπαγαλίζουν όσα ακούνε στην τηλεόραση; Δικαιολογούνται και αρνούνται. Αρνούνται κάθε ευθύνη. Λένε ψέματα». «Έχουν φτάσει τόσο μακριά από την πραγματικότητα που μας κατηγορούν για όσα κάνει ο ρωσικός στρατός», επέμεινε ο κ. Ζελένσκι, αναφερόμενος στην επίθεση στον σιδηροδρομικό σταθμό στην Κραματόρσκ και τις σφαγές αμάχων που η κυβέρνησή του καταγγέλλει πως διαπράχθηκαν στην Μπούτσα και άλλα προάστια του Κιέβου. Κατ’ αυτόν, η Ρωσία αδυνατεί να παραδεχτεί τα «λάθη» της στην πολιτική της έναντι της Ουκρανίας. «Φοβούνται να παραδεχτούν πως για χρόνια, έπαιρναν λάθος θέσεις, ξόδευαν τεράστιους πόρους για να υποστηρίξουν ανθρώπινα μηδενικά που ήθελαν να παρουσιάσουν στο μέλλον ως ήρωες της ουκρανορωσικής φιλίας». «Κατέλαβαν την Κριμαία, υποτίθεται εμείς φταίμε γι’ αυτό. Κατέστρεψαν τη φυσιολογική ζωή στο Ντονμπάς, εμείς φταίμε. Σκοτώνουν κόσμο στη χώρα μας επί οκτώ χρόνια και λένε πως εμείς φταίμε. Εντέλει άρχισαν ολοκληρωτικό πόλεμο εναντίον μας, και πάλι εμείς φταίμε», πρόσθεσε ο αρχηγός του κράτους, κατηγορώντας τους Ρώσους πως ψεύδονται επειδή είναι «άνανδροι». Κουλέμπα: Ο πόλεμος δεν θα ξεσπούσε αν η χώρα ήταν μέλος του NATO Ο ουκρανός υπουργός Εξωτερικών Ντμίτρο Κουλέμπα χαρακτήρισε για ακόμη μια φορά στρατηγικό λάθος της Γερμανίας και της Γαλλίας το ότι εναντιώθηκαν στην εισδοχή της Ουκρανίας στο NATO το 2008. Σήμερα η χώρα πληρώνει αυτό το λάθος, υποστήριξε. «Αν ήμασταν μέλος του NATO, αυτός ο πόλεμος δεν θα είχε γίνει», έκρινε ο κ. Κουλέμπα κατά τη διάρκεια συνέντευξης που παραχώρησε στην εκπομπή «Meet the Press» του τηλεοπτικού δικτύου NBC των ΗΠΑ. Ακόμη, όπως μεταδίδει το ΑΠΕ-ΜΠΕ, ο επικεφαλής της ουκρανικής διπλωματίας επέκρινε τη Γερμανία ότι δεν υποστηρίζει την Ουκρανία όσο θα ήθελε η κυβέρνηση στο Κίεβο, διότι ακόμα κάνει διάκριση μεταξύ αμυντικών και επιθετικών όπλων. «Αν δεν χάναμε τόσο χρόνο να συζητάμε για αμυντικά (όπλα) έναντι επιθετικών, για το τι χρειάζεται και τι δεν χρειάζεται η Ουκρανία, θα βρισκόμασταν σε άλλη θέση τώρα, σε πολύ ισχυρότερη θέση», επέμεινε. Ο κ. Κουλέμπα υποστήριξε ακόμη πως η χώρα του προτείνει μια «δίκαιη συμφωνία» στο NATO και στη Δύση. «Μας προμηθεύετε με ό,τι χρειαζόμαστε. Και πολεμάμε για λογαριασμό σας, ώστε να μη χρειαστεί να εμπλακείτε στη σύγκρουση αν ο (ρώσος πρόεδρος Βλαντίμιρ) Πούτιν αποφασίσει να δοκιμάσει το Άρθρο 5 του Συμφώνου του Βορείου Ατλαντικού επιτιθέμενος σε κράτος μέλος του NATO», είπε. Διαβεβαίωσε ακόμη πως οι Ουκρανοί ξέρουν «πώς να πολεμήσουν» και αυτό που χρειάζονται είναι όπλα. Αναφερόμενος στην απόσυρση των ρωσικών στρατευμάτων από την περιφέρεια του Κιέβου και την αναμενόμενη ευρείας κλίμακας ρωσική επιχείρηση στο ανατολικό τμήμα της χώρας, είπε «η Ουκρανία κέρδισε τη μάχη του Κιέβου. Τώρα έρχεται μια άλλη μάχη, η μάχη για το Ντονμπάς». Οι ΥΠΕΞ της ΕΕ συζητούν τη χορήγηση περισσότερης βοήθειας στο Κίεβο Οι υπουργοί Εξωτερικών της Ευρωπαϊκής Ένωσης θα συζητήσουν σήμερα στο Λουξεμβούργο επιλογές για τη χορήγηση περαιτέρω υποστήριξης στην Ουκρανία, που συνεχίζει να υφίσταται επίθεση της Ρωσίας από την 24η Φεβρουαρίου. Στο τραπέζι, μεταξύ άλλων, θα τεθεί η πρόταση του Ύπατου Εκπροσώπου Τζουζέπ Μπορέλ να αποδεσμευθεί ποσό €500 εκατ. για την προμήθεια όπλων και άλλου στρατιωτικού εξοπλισμού στις ουκρανικές δυνάμεις. Ακόμη, θα συζητηθούν πιθανές περαιτέρω κυρώσεις σε βάρος της Ρωσίας. Μεταξύ άλλων, εξετάζεται η επιβολή εμπάργκο στο ρωσικό πετρέλαιο. Ήδη, έχει αποφασιστεί να απαγορευθούν οι εισαγωγές ρωσικού άνθρακα στην ΕΕ. Την Παρασκευή ο κ. Μπορέλ επισκέφθηκε το Κίεβο μαζί με την πρόεδρο της Ευρωπαϊκής Επιτροπής Ούρσουλα φον ντερ Λάιεν και διαβεβαίωσε την ουκρανική κυβέρνηση για την πλήρη αλληλεγγύη της ΕΕ. Ο Ισπανός κατέστησε σαφές κατόπιν ότι θεωρεί πως είναι ανάγκη να επιβληθούν περαιτέρω κυρώσεις στον ενεργειακό τομέα της Ρωσίας, ειδικά στο ρωσικό πετρέλαιο. Κατά υπολογισμούς του ινστιτούτου μελετών Bruegel, καθημερινά στην Ευρωπαϊκή Ένωση εξακολουθεί να καταναλώνεται ρωσικό πετρέλαιο αξίας περίπου 450 εκατομμυρίων ευρώ. Ανάμεσα στα άλλα θέματα που αναμένεται να απασχολήσουν το σημερινό συμβούλιο των ΥΠΕΞ είναι η κατάσταση στο Μαλί, στη Λιβύη και στην Υεμένη. Επιπλέον, θα συζητηθεί η πρωτοβουλία Παγκόσμια Πύλη, η οποία είχε ανακοινωθεί το 2021 και έχει σκοπό να προωθήσει την επιρροή της ΕΕ σε διεθνές επίπεδο. Ουκρανία: Ο Καντίροφ επιμένει πως οι δυνάμεις της Ρωσίας «θα πάρουν» το Κίεβο Ο Ραμζάν Καντίροφ, ο ισχυρός άνδρας της Δημοκρατίας της Τσετσενίας, μέρους της Ρωσικής Ομοσπονδίας στον Καύκασο, διεμήνυσε νωρίς σήμερα ότι επίκειται επίθεση των ρωσικών ένοπλων δυνάμεων όχι μόνο στην πολιορκημένη Μαριούπολη, αλλά και στο Κίεβο και άλλες ουκρανικές πόλεις. «Θα γίνει επίθεση (...) όχι μόνο στη Μαριούπολη, και σε άλλες τοποθεσίες, πόλεις και χωριά», διαβεβαίωσε ο ηγέτης της Τσετσενίας, που θεωρείται προστατευόμενος του ρώσου προέδρου Βλαντίμιρ Πούτιν, μέσω βίντεο που μεταφόρτωσε στην πλατφόρμα Telegram. «Θα απελευθερώσουμε πρώτα εντελώς το Λουγκάνσκ και το Ντανιέτσκ (...) και μετά θα πάρουμε το Κίεβο και όλες τις άλλες πόλεις» της Ουκρανίας, επέμεινε. Ο κ. Καντίροφ, που κατηγορείται από μη κυβερνητικές οργανώσεις για σωρεία παραβιάσεων των ανθρωπίνων δικαιωμάτων στην Τσετσενία, έχει υπό τις διαταγές του ισχυρή παραστρατιωτική δύναμη. Έχει ανακοινώσει πως βρίσκεται στην επικράτεια της Ουκρανίας, συμμετέχοντας με τους «καντιρόφτσι» του σε επιχειρήσεις των ρωσικών ενόπλων δυνάμεων. Ακολουθήστε το News247.gr στο Google News και μάθετε πρώτοι όλες τις ειδήσεις	news247
154	Αυστρία: Συνάντηση Νεχάμερ - Πούτιν τη Δευτέρα	Ο καγκελάριος της Αυστρίας θα γίνει ο πρώτος Ευρωπαίος ηγέτης που συναντά τον Πούτιν μετά την εισβολή της Ρωσίας στην Ουκρανία.	                        ΚΟΣΜΟΣ	 Αυστριακός καγκελάριος Καρλ Νεχάμερ	https://www.news247.gr/img/2532/9591653/914000/w660/660/untitled_2.jpg	2022-04-10 21:49	"Ο Αυστριακός καγκελάριος Καρλ Νεχάμερ θα γίνει ο πρώτος Ευρωπαίος ηγέτης που θα συναντήσει τον πρόεδρο Βλαντίμιρ Πούτιν στη Μόσχα αύριο, Δευτέρα, μετά την έναρξη της ρωσικής εισβολής στην Ουκρανία στις 24 Φεβρουαρίου, ανακοίνωσε σήμερα η ομοσπονδιακή καγκελαρία στη Βιέννη. ""Πηγαίνει εκεί έχοντας ενημερώσει το Βερολίνο, τις Βρυξέλλες και τον Ουκρανό πρόεδρο Βολοντίμιρ Ζελένσκι"" για να ενθαρρύνει τον διάλογο, διευκρίνισε εκπρόσωπος του καγκελαρίου, ο οποίος ήταν στην Ουκρανία χθες, Σάββατο και συνάντησε τον πρόεδρο Ζελένσκι. Ο τελευταίος, κατά την κοινή συνέντευξη Τύπου που παραχώρησε με τον Αυστριακό καγκελάριο ξεκαθάρισε πως ""η Ουκρανία έλεγε πάντα πως είναι έτοιμη για διαπραγματεύσεις και πως αναζητεί κάθε πιθανότητα για να σταματήσει ο πόλεμος"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
155	Ολένα Ζελένσκα: Η πρώτη κυρία της Ουκρανίας για την ημέρα της ρωσικής εισβολής και το μέλλον της χώρας	Σε μια φορτισμένη συνέντευξη στη Vogue η σύζυγος του Βολοντίμιρ Ζελένσκι περιέγραψε πως βίωσε η οικογένειά της την πρώτη μέρα του πολέμου. Τι είπε για τις γυναίκες της Ουκρανίας.	                        ΚΟΣΜΟΣ	Η Ολένα Ζελένσκα	https://www.news247.gr/img/624/9591564/082000/w660/660/olena-zelenska.jpg	2022-04-10 19:28	"Η πρώτη κυρία της Ουκρανίας Ολένα Ζελένσκα σε μια αποκαλυπτική και φορτισμένη συνέντευξη στην VOGUE μίλησε για την πρώτη μέρα της ρωσικής εισβολής, την οικογένειά της, όσα της δίνουν δύναμη αλλά και τις σκέψεις της για το μέλλον. Η πρώτη μέρα του πολέμου ήταν μια ""κανονική μέρα"". ""Νιώθαμε μια ένταση (...) Όμως μέχρι το τελευταίο λεπτό, ήταν αδύνατο να πιστέψουμε πως αυτό θα συνέβαινε… τον 21ο αώνα"", δήλωσε χαρακτηριστικά. Ξύπνησαν μεταξύ 4 και 5 το πρωί εξαιτίας ενός κρότου. Δεν συνειδητοποίησαν αμέσως ότι πρόκειται για έκρηξη. Ο άντρας της δεν ήταν στο κρεβάτι. Είχε ήδη φορέσει το κοστούμι του. Αυτή ήταν και η τελευταία φορά που θα τον έβλεπε ντυμένο έτσι. Από εκείνη την ώρα ξεκίνησε να ντύνεται μόνο στρατιωτικά. Οι δυο τους έχουν δύο παιδιά. Έναν γιο 9 ετών και μια κόρη 17. Δεν χρειάστηκε να τους εξηγήσουν κάτι. ""Βλέπουν τα πάντα όπως κάθε παιδί στην Ουκρανία"" δήλωσε χαρακτηριστικά. ""Προσπάθησα να απαντήσω αισιόδοξα στο ερώτημά τους για το πότε θα δουν τον μπαμπά τους. «Σύντομα», τους είπα. Τις πρώτες μέρες ήλπιζα πως θα μπορούσαμε να μείνουμε μαζί του. Όμως το προεδρικό γραφείο είχε μετατραπεί σε στρατιωτική εγκατάσταση και τα παιδιά απαγορευόταν να μείνουν"" σημειώσε η Ολένα Ζελένσκα αναφορικά με το πως κατάφερε να διαχειριστεί συναισθηματικά την κατάσταση. Η πρώτη κυρία της Ουκρανίας αναφέρθηκε και στις γυναίκες της χώρας. ""Ζούσαν μια ειρηνική, σύγχρονη ζωή. (...) Δεν προετοίμαζαν καταφύγια για επιθέσεις από πυραύλους"". ""Έπρεπε να μάθουμε πώς να συγκεντρώνουμε άμεσα τους αγαπημένους μας στο άκουσμα της σειρήνας και να τρέχουμε στο μετρό ή στο κοντινότερο υπόγειο"" είπε μεταξύ άλλων ενώ περίπου τέσσερα εκατομμύρια γυναίκες και παιδιά έχουν μεταναστεύσει σε άλλες χώρες. Η κ. Ζελένσκα αναφέρθηκε και στην πολιορκεία της Μαριούπολης. ""Όταν ξεκίνησε η ρωσική πολιορκία της Μαριούπολης ήταν ξεκάθαρο πως η Ρωσία δεν πετούσε απλά πυραύλους αλλά βομβάρδιζε από τον αέρα. Μια από τις βόμβες έπεσε σε ένα θέατρο που κρύβονταν περισσότεροι από χίλιοι άνθρωποι. Περίπου 300 πέθαναν εκεί"". Σχετικά με το εάν υπάρχει ή πρόκειται να υπάρξει άμεσα αποκλιμάκωση η ίδια υπογράμμισε πως κανείς δεν πιστεύει τις δηλώσεις του εισβολέα ενώ τόνισε πως ""δεν είναι ακόμα ορατή"". ""Θα θυμάμαι πάντα τις γνωριμίες και τους φίλους, όλους τους άντρες και τα αγόρια με στρατιωτικές στολές. Θα θυμάμαι πάντα πόσο γενναίες είναι οι γυναίκες φίλες μου. Αυτές οι εύθραυστες και κομψές γυναίκες εν καιρώ ειρήνης, και όσα μπορούν να καταφέρουν με έναν πόλεμο γύρω τους! Οι ιστορίες τους με εμπνέουν. Είμαι υπερήφανη για αυτές. Και ονειρεύομαι να τις ξαναδώ"" είπε η πρώτη κυρία της Ουκρανίας κλείνοντας. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
156	Επικοινωνία Ζελένσκι - Σολτς: Ανοιχτό το ενδεχόμενο επιβολής νέων κυρώσεων στη Ρωσία	"Το ενδεχόμενο επιβολής επιπλέον κυρώσεων στη Ρωσία συζήτησε ο Ουκρανός πρόεδρος με τον Γερμανό καγκελάριο. ""Όλοι οι δράστες των εγκλημάτων πολέμου πρέπει να εντοπιστούν και να τιμωρηθούν"", δήλωσε ο Ζελένσκι. "	                        ΚΟΣΜΟΣ	Ο Γερμανός καγκελάριος Όλαφ Σολτς και ο Ουκρανός πρόεδρος Βολοντίμιρ Ζελένσκι	https://www.news247.gr/img/6320/9591295/514000/w660/660/scholz-zelenskyy.jpg	2022-04-10 14:46	"Ο Ουκρανός πρόεδρος Βολοντίμιρ Ζελένσκι δήλωσε σήμερα πως είχε τηλεφωνική συνδιάλεξη με τον Γερμανό καγκελάριο Όλαφ Σολτς για το ενδεχόμενο επιβολής επιπλέον κυρώσεων στη Ρωσία, καθώς και για επιπλέον αμυντική και οικονομική υποστήριξη προς τη χώρα του. ""Είχα μια τηλεφωνική συνομιλία με τον Όλαφ Σολτς. Τονίσαμε ότι όλοι οι δράστες των εγκλημάτων πολέμου πρέπει να εντοπιστούν και να τιμωρηθούν. Συζητήσαμε επίσης τις ρωσικές κυρώσεις, την άμυνα και την οικονομική υποστήριξη για την Ουκρανία"", έγραψε μέσω του Twitter ο Ουκρανός πρόεδρος. Σε μια ξεχωριστή εξέλιξη, το γραφείο του Ζελένσκι ανέφερε σε μια ανακοίνωση πως ο πρόεδρος είχε τηλεδιάσκεψη με Ουκρανούς αξιωματούχους κατά την οποία αναπτύχθηκαν οι προτάσεις του Κιέβου σχετικά με ένα έκτο πακέτο κυρώσεων της Ευρωπαϊκής Ένωσης. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
157	Πόλεμος στην Ουκρανία: Εμπάργκο στο πετρέλαιο της Ρωσίας απαιτεί ο Ζελένσκι	"Την απαίτηση να κηρυχθεί εμπάργκο στο πετρέλαιο της Ρωσίας επανέλαβε στο διάγγελμά του ο Ουκρανός πρόεδρος Ζελένσκι καλώντας τον δημοκρατικό κόσμο να το κάνει ""τοξικό"" για όλες τις άλλες χώρες. "	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/6375/9590944/594000/w660/660/zelenski.jpg	2022-04-10 07:44	"Ο Ουκρανός πρόεδρος Βολοντίμιρ Ζελένσκι επανέλαβε στο βραδινό διάγγελμά του την απαίτηση να κηρυχθεί εμπάργκο στο πετρέλαιο που εξάγει η Ρωσία. ""Όταν η τυραννία επιτίθεται εναντίον όλων όσα διατηρούν την ειρήνη στην Ευρώπη, πρέπει να αναληφθεί δράση αμέσως"", υποστήριξε ο Ουκρανός πρόεδρος. ""Το εμπάργκο στο πετρέλαιο πρέπει να είναι το πρώτο βήμα. Από όλες τις δημοκρατίες, όλο τον πολιτισμένο κόσμο. Τότε θα το αισθανθεί η Ρωσία. Τότε θα έχει νόημα για αυτή να επιδιώξει ειρήνη, να σταματήσει την ανώφελη βία"", συνέχισε ο κ. Ζελένσκι. ""Ο δημοκρατικός κόσμος ασφαλώς μπορεί να εγκαταλείψει το ρωσικό πετρέλαιο και να το κάνει τοξικό για όλες τις άλλες χώρες"", επέμεινε, αναφέρει το ΑΠΕ-ΜΠΕ. Ο αρχηγός του ουκρανικού κράτους είπε ακόμη πως ο σκοπός της ""αντιπολεμικής συμμαχίας μας"" είναι να τερματιστεί η σύρραξη ""το συντομότερο δυνατόν"", κάτι που χαρακτήρισε όχι μόνο ""ηθικό καθήκον για όλες τις δημοκρατίες"" αλλά και ""στρατηγική άμυνας για κάθε πολιτισμένο κράτος"". ""Η ρωσική επίθεση δεν πρόκειται να περιοριστεί μόνο στην Ουκρανία"", προειδοποίησε ο κ. Ζελένσκι, ""ολόκληρο το ευρωπαϊκό σχέδιο είναι στόχος για τη Ρωσία"", έκρινε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
158	Πόλεμος στην Ουκρανία: Στο Κίεβο ο Μπόρις Τζόνσον - Συνάντηση με Ζελένσκι	Αιφνιδιαστική επίσκεψη στο Κίεβο από τον Βρετανό πρωθυπουργό και συνάντηση με τον Ουκρανό πρόεδρο. Τεθωρακισμένα και αντιπλοϊκοί πύραυλοι από το Λονδίνο στην Ουκρανία. 	                        ΚΟΣΜΟΣ	Συνάντηση με τον Βολοντίμιρ Ζελένσκι είχε ο Μπόρις Τζόνσον	https://www.news247.gr/img/986/9590525/034000/w660/660/untitled_2.jpg	2022-04-09 17:53	"Ο Βρετανός πρωθυπουργός Μπόρις Τζόνσον ξεκίνησε σήμερα μια αιφνιδιαστική επίσκεψη στο Κίεβο με κατ΄ιδίαν συνάντηση με τον Ουκρανό πρόεδρο Βολοντίμιρ Ζελένσκι, ανακοίνωσε ο Αντρίι Σίμπιγκα, αναπληρωτής επικεφαλής της ουκρανικής προεδρίας. ""Η Μεγάλη Βρετανία ηγείται της στρατιωτικής υποστήριξης στην Ουκρανία, του αντιπολεμικού συνασπισμού, των κυρώσεων κατά του Ρώσου επιτιθέμενου"", έγραψε ο Σίμπιγκα στο Facebook αναρτώντας μια φωτογραφία που δείχνει τους δύο ηγέτες να συζητούν. Ο Μπόρις Τζόνσον είναι ο πρώτος ηγέτης χώρας της Ομάδας των επτά πιο ανεπτυγμένων βιομηχανικών χωρών (G7) που επισκέπτεται την Ουκρανία αφότου ξεκίνησε η ρωσική εισβολή στις 24 Φεβρουαρίου. Ο Τζόνσον συναντήθηκε με τον Ζελένσκι ""σε μια ένδειξη αλληλεγγύης με τον ουκρανικό λαό"", δήλωσε εκπρόσωπος της Ντάουνινγκ Στριτ. Τεθωρακισμένα και αντιπλοϊκοί πύραυλοι Ο Μπόρις Τζόνσον είπε στον Ζελένσκι ότι η Βρετανία θα παράσχει στη χώρα 120 τεθωρακισμένα οχήματα και νέα αντιπλοϊκά πυραυλικά συστήματα, αποτίοντας φόρο τιμής στον ουκρανικό στρατό. ""Χάρη στην ακλόνητη ηγεσία του προέδρου Ζελένσκι, στον ακατανίκητο ηρωισμό και το θάρρος του ουκρανικού λαού τα τερατώδη σχέδια του (Βλαντίμιρ) Πούτιν ματαιώθηκαν"", δήλωσε ο Μπόρις Τζόνσον μετά τη συνάντησή του με τον Βολοντίμιρ Ζελένσκι, σύμφωνα με ανακοίνωση που εξέδωσε η Ντάουνινγκ Στριτ. ""Η Ουκρανία αψήφησε τις προβλέψεις και απώθησε τις ρωσικές δυνάμεις από τις πύλες του Κιέβου, επιτυγχάνοντας το μεγαλύτερο στρατιωτικό κατόρθωμα του 21ου αιώνα"", δήλωσε ο Μπόρις Τζόνσον. ""Κατέστησα σαφές σήμερα ότι η Βρετανία στέκεται σταθερά δίπλα τους σε αυτή τη μάχη που συνεχίζεται και ότι θα παραμείνουμε έτσι για μακροπρόθεσμα"", πρόσθεσε. Η βοήθεια προστίθεται στον υψηλού επιπέδου στρατιωτικό εξοπλισμό αξίας 100 εκατομμυρίων στερλινών (130 εκατομμυρίων δολαρίων) που ανακοινώθηκε την Παρασκευή, δήλωσε η Ντάουνινγκ Στριτ. Η Βρετανία θα εγγυηθεί επίσης επιπλέον ποσό 500 εκατομμυρίων δολαρίων στον δανεισμό της Παγκόσμιας Τράπεζας προς την Ουκρανία, ανεβάζοντας τη συνολική της εγγύηση του δανείου στο 1 δισεκατομμύριο δολάρια, και θα απελευθερώσει τους δασμούς στις περισσότερες εισαγωγές από την Ουκρανία όπως και θα λάβει άλλα μέτρα για την απελευθέρωση του εμπορίου. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
159	Ανδρουλάκης: Απαράδεκτη η εμφάνιση μαχητών του Αζόφ στη Βουλή	Ο πρόεδρος του ΠΑΣΟΚ-ΚΙΝΑΛ υπογράμμισε πως το να δοθεί βήμα σε στρατιώτες ενταγμένους στο τάγμα Αζόφ ήταν απαράδεκτο και τόνισε την αδιανόητη προχειρότητα της κυβέρνησης.	                        ΠΟΛΙΤΙΚΗ	Ο Πρόεδρος του ΠΑΣΟΚ-Κινήματος Αλλαγής, Νίκος Ανδρουλάκης	https://www.news247.gr/img/9995/9564474/056000/w660/660/androulakis.jpg	2022-04-09 13:25	Ο πρόεδρος του ΠΑΣΟΚ - Κινήματος Αλλαγής, Νίκος Ανδρουλάκης, χαρακτήρισε απαράδεκτη την εμφάνιση μαχητών του Τάγματος Αζόφ στη Βουλή κατα τη διάρκεια της ομιλίας του Ουκρανού Προέδρου, Β. Ζελένσκι. Σε συνέντευξή του στην Εφημερίδα των Συντακτών ο Νίκος Ανδρουλάκης, επικρίνει τη κυβέρνηση για προχειρότητα. Αναφέρει συγκεριμένα: «Σταθήκαμε από την αρχή στο πλευρό του λαού της Ουκρανίας, απέναντι στη βάρβαρη εισβολή και στα εγκλήματα κατά της ανθρωπότητας, συγκλονισμένοι από όσα βλέπουμε τις τελευταίες μέρες. Άλλωστε ανάλογα βιώματα έχει ο λαός μας με την τραγωδία της εισβολής του Αττίλα στην Κύπρο. Όμως το να δοθεί βήμα πέρα από τον Πρόεδρο της Ουκρανίας σε στρατιώτες ενταγμένους στο τάγμα Αζόφ ήταν απαράδεκτο και υπογραμμίζει την αδιανόητη προχειρότητα της κυβέρνησης». Σχετικά με την ενεργειακή κρίση επισημαίνει ξανά τις προτάσεις που παρουσιάζει το τελευταίο τρίμηνο το ΠΑΣΟΚ - Κίνημα Αλλαγής. «Είναι εντυπωσιακή η ευκολία με την οποία η κυβέρνηση αρχικά λοιδόρησε τις θέσεις μου και εκ των υστέρων ο κ. Μητσοτάκης αναγνώρισε υποκριτικά τη σημασία τους. Παρεμβάσεις προς όφελος της κοινωνίας που δεν τόλμησε λόγω της ιδεοληψίας του να εφαρμόσει. Αναφέρομαι στη φορολόγηση των υπερκερδών των εταιρειών ενέργειας, στην ομαλότερη απεξάρτηση από τον λιγνίτη δίχως να προσδεθεί η χώρα στο φυσικό αέριο εν μέσω πρωτοφανούς κρίσης, καθώς και στην ανάγκη μείωσης του ΦΠΑ στα βασικά αγαθά. Και βέβαια το πλαφόν στη ρήτρα αναπροσαρμογής, που εμείς επιμένουμε να επιβληθεί στη λιανική τιμή και όχι στη χονδρική σε αντίθεση με τη Ν.Δ.» αναφέρει ο κ. Ανδρουλάκης. Για τις μετεκλογικές συνεργασίες επαναλαμβάνει ότι το βράδυ των πρώτων εκλογών θα τεθούν όλοι προ των ευθυνών. «Εκεί θα φανεί ποιοι πράγματι επιθυμούν κυβερνητική σταθερότητα με προοπτική για ένα καλύτερο μέλλον και ποιοι είναι εμμονικά προσκολλημένοι στη ματαιοδοξία και τις καρέκλες τους, οδηγώντας τη χώρα στην αστάθεια», υπογραμμίζει ο πρόεδρος του ΠΑΣΟΚ - ΚΙΝΑΛ. Όσον αφορά τις εσωκομματικές διαδικασίες ο Νίκος Ανδρουλάκης λέει ότι στις 8 Μαΐου, θα έχουν τη δυνατότητα τα μέλη του Κινήματος να επιλέξουν το όνομα της παράταξης στις προσεχείς εθνικές εκλογές. «Ποτέ δεν πίστεψα ότι ήταν το όνομα και τα σύμβολά μας ο λόγος που οι πολίτες γύρισαν την πλάτη τους στο ΠΑΣΟΚ, αλλά συμπεριφορές και πολιτικές πρακτικές που τους πλήγωσαν. Αυτό δεν θα επιτρέψω να ξανασυμβεί. Σφυρηλατούμε μια νέα, αδιαμεσολάβητη σχέση εμπιστοσύνης» συμπλήρωσε ο πρόεδρος του ΠΑΣΟΚ - Κινήματος Αλλαγής. Ακολουθήστε το News247.gr στο Google News και μάθετε πρώτοι όλες τις ειδήσεις	news247
160	Πόλεμος στην Ουκρανία: Σφαγή αμάχων στο χωριό Μακάριφ καταγγέλλει ο δήμαρχος	Για αιματοκύλισμα στο χωριό Μακάριφ με πάνω από 130 άμαχους νεκρούς έκανε λόγο ο δήμαρχος. Καταγγελίες από Ουκρανούς για βιασμούς ανηλίκων στην Μπούτσα. Χιλιάδες Ρώσοι συγκεντρώνονται στα όρια του Χαρκόβου.	                        ΚΟΣΜΟΣ	Πόλεμος στην Ουκρανία: Σφαγή αμάχων στο χωριό Μακάριφ καταγγέλλει ο δήμαρχος	https://www.news247.gr/img/4278/9589951/907000/w660/660/ukr2.jpg	2022-04-09 08:27	Για 132 αμάχους που βρέθηκαν δολοφονημένοι στο χωριό Μακάριφ, περίπου 50 χιλιόμετρα δυτικά του Κιέβου,έκανε λόγο σε ουκρανικό τηλεοπτικό δίκτυο ο δήμαρχος του χωριού, Βάντιμ Τόκαρ. Τα περισσότερα από τα πτώματα βρέθηκαν σε ομαδικούς τάφους, είπε ο ίδιος, κατηγορώντας για τους θανάτους των πολιτών αυτών τον ρωσικό στρατό. Ο δήμαρχος του Μακάριφ είπε ακόμη ότι το 40% του χωριού έχει καταστραφεί και ότι η ηλεκτροδότηση και η παροχή φυσικού αερίου έχουν κοπεί. Οι πληροφορίες αυτές είναι αδύνατο να επαληθευτούν με ανεξάρτητο τρόπο. Χιλιάδες Ρώσοι στα όρια του Χαρκόβου Στο μεταξύ, όπως δήλωσε ανώτερος αξιωματούχος του αμερικανικού υπουργείου Άμυνας, χιλιάδες επιπλέον ρώσοι στρατιωτικοί συγκεντρώνονται στα όρια της ουκρανικής πόλης του Χαρκόβου. Ο αριθμός των τακτικών μονάδων του ρωσικού στρατού κοντά στην πόλη Μπελγκορόντ, λίγες δεκάδες χιλιόμετρα από τα σύνορα των δύο κρατών, αυξήθηκε από τις 30 στις 40, είπε ο αξιωματούχος χθες βράδυ. Δεν προσδιόρισε τον αριθμό των επιπλέον στρατιωτικών, είπε πάντως ότι τα ρωσικά τάγματα συνήθως αποτελούνται από 600 ως 1.000 στρατιώτες. Ο ρωσικός στρατός συγκεντρώνει δυνάμεις για να ξεκινήσει επιχείρηση για την κατάληψη της περιοχής Ντονμπάς, εκτίμησε ο αξιωματούχος του υπουργείου Άμυνας των ΗΠΑ. Το Χάρκοβο (βορειοανατολικά) βρίσκεται σε μικρή απόσταση από τα σύνορα. Κατά το Πεντάγωνο, η Μόσχα σκοπεύει να κινητοποιήσει πάνω από 60.000 στρατιωτικούς. Ωστόσο, καθώς το Ντονμπάς το γνωρίζουν καλά τόσο οι ουκρανικές όσο και οι ρωσικές δυνάμεις, καθώς στην περιοχή αυτή διεξάγονται εχθροπραξίες από το 2014, οι μάχες θα είναι σφοδρές, προεξόφλησε ο αμερικανός αξιωματούχος. Η φάση αυτή του πολέμου «μπορεί να είναι πολύ αιματηρή και πολύ άσχημη», προειδοποίησε. Νωρίτερα ο εκπρόσωπος του Πενταγώνου Τζον Κέρμπι αναφέρθηκε σε πληροφορίες περί επιστράτευσης χιλιάδων εφέδρων για να ενισχύσουν τις μονάδες του ρωσικού στρατού στα σύνορα με το Ντονμπάς, μετά τις βαριές απώλειες που υπέστησαν στην Ουκρανία. Μπούτσα: Καταγγελίες για βιασμούς ανηλίκων   Φρίκη προκαλούν όσα κατήγγειλε χθες Παρασκευή η επίτροπος ανθρωπίνων δικαιωμάτων του ουκρανικού κοινοβουλίου Λουντμίλα Ντενισόβα. Όπως είπε, Ρώσοι στρατιώτες βίασαν ανήλικα παιδιά στην Μπούτσα. Σε ανάρτησή του στο facebook ανέφερε οτι μια δεκατετράχρονη από το προάστιο του Κιέβου έμεινε έγκυος αφού βιάστηκε από πέντε στρατιώτες. Πρόσθεσε ότι 11χρονο αγόρι από την Μπούτσα επίσης βιάστηκε από στρατιωτικούς που ανάγκασαν τη μητέρα του να βλέπει δένοντάς τη σε καρέκλα. Η κυρία Ντενισόβα κάλεσε τον Οργανισμό Ηνωμένων Εθνών να διενεργήσει έρευνα για τα γεγονότα αυτά, που χαρακτήρισε εγκλήματα πολέμου. Για βιασμούς από ρώσους στρατιωτικούς έκανε λόγο επίσης ο Ολεξάντρ Βίλκουλ, επικεφαλής της στρατιωτικής διοίκησης της περιφέρειας Κριβί Ρι. Στα θύματα συγκαταλέγονται 16χρονη, που έμεινε έγκυος, και 78χρονη, σύμφωνα με τον αξιωματικό. Οι πληροφορίες αυτές είναι αδύνατο να επαληθευτούν με ανεξάρτητο τρόπο. Ζελένσκι: Έκκληση για «σθεναρή» παγκόσμια αντίδραση στην επίθεση στο Κραματόρσκ  Ο ουκρανός πρόεδρος Βολοντίμιρ Ζελένσκι δήλωσε πως αναμένει να υπάρξει αποφασιστική αντίδραση της διεθνούς κοινότητας μετά την πυραυλική επίθεση που έπληξε σιδηροδρομικό σταθμό στην πόλη Κραματόρσκ σκοτώνοντας πάνω από πενήντα ανθρώπους, την οποία χαρακτήρισε εσκεμμένη ρωσική επίθεση εναντίον αμάχων. «Αναμένουμε σθεναρή παγκόσμια αντίδραση σε αυτό το έγκλημα πολέμου», είπε στο βραδινό διάγγελμά του. Επανέλαβε την αξίωση να επιβληθεί πλήρες εμπάργκο στη ρωσική ενέργεια και όλες οι ρωσικές τράπεζες να αποκλειστούν από το διεθνές χρηματοοικονομικό σύστημα. «Κάθε καθυστέρηση στην προμήθεια (...) όπλων στην Ουκρανία, κάθε άρνηση, μπορεί να σημαίνει μόνο ότι οι πολιτικοί αυτοί θέλουν να βοηθήσουν περισσότερο τη Ρωσία από ό,τι εμάς», πρόσθεσε ο αρχηγός του ουκρανικού κράτους. Σύμφωνα με τις ουκρανικές αρχές, 52 άνθρωποι σκοτώθηκαν και 109 τραυματίστηκαν στην πυραυλική επίθεση στην Κραματόρσκ, που έπληξε σιδηροδρομικό σταθμό όπου περίμεναν συρμούς για να φύγουν κάπου 4.000 άνθρωποι. Το Κίεβο κατηγορεί τις δυνάμεις της Μόσχας για την επίθεση. Η Μόσχα το διαψεύδει. Αξιωματούχος του ρωσικού υπουργείου Άμυνας τόνισε στο πρακτορείο ειδήσεων RIA ότι το είδος του όπλου που έπληξε τον σιδηροδρομικό σταθμό χρησιμοποιείται αποκλειστικά από τον ουκρανικό στρατό και ότι δεν είχε οριστεί κανένας στόχος για τον ρωσικό στρατό στην Κραματόρσκ χθες. Ο κυβερνήτης της περιοχής Πάβλο Κιριλένκο δήλωσε πως η επίθεση έγινε με βαλλιστικό πύραυλο μικρού βεληνεκούς Tochka U, όπλο διασποράς. Η Ρωσία αρνείται πως χρησιμοποιεί τέτοιους πυραύλους, απαγορευμένους δυνάμει διεθνούς σύμβασης του 2008, στον πόλεμο στην Ουκρανία. Οι ΗΠΑ αντέτειναν πως δεν πιστεύουν «την άρνηση των Ρώσων πως ευθύνονται». Ο πρόεδρος Ζελένσκι χαιρέτισε τη βούληση της Ευρωπαϊκής Ένωσης να προσφέρει οικονομική και τεχνική υποστήριξη στην έρευνα και τεκμηρίωσης των ρωσικών εγκλημάτων στην Ουκρανία. Ο Λευκός Οίκος ανακοίνωσε επίσης πως θα υποστηρίξει την έρευνα για την επίθεση στην Κραματόρσκ.	news247
161	Τέσσερα συμπεράσματα από την παρουσία του Αζόφ στη Βουλή	Ο Γιάννης Αλμπάνης σχολιάζει την ομιλία των δύο μαχητών του τάγματος Αζόφ στο ελληνικό κοινοβούλιο.	                        ΓΝΩΜΕΣ	Τέσσερα συμπεράσματα από την παρουσία του Αζόφ στη Βουλή	https://www.news247.gr/img/9370/9588617/061000/w660/660/azoffouli2.jpg	2022-04-09 07:08	Η ομιλία δύο μαχητών του τάγματος Αζόφ στη Βουλή αποτελεί μια επονείδιστη στιγμή για το ελληνικό κοινοβούλιο. Ακόμα και ένθερμοι υποστηρικτές της ουκρανικής υπόθεσης δεν μπορούν εξηγήσουν για ποιο λόγο θα έπρεπε να συνοδεύσουν την τοποθέτηση Ζελένσκι, οι παρεμβάσεις εκπροσώπων ενός στρατιωτικού σχηματισμού που εμφορείται από ναζιστικές αντιλήψεις και βαρύνεται με εγκληματικές ενέργειες. Όπως είναι φυσικό, η παρουσία του Αζόφ στη Βουλή έχει προκαλέσει έντονη πολιτική αντιπαράθεση κι εξακολουθεί να συζητείται. Από τα όσα έχουν γίνει γνωστά στη Βουλή, θα μπορούσαν να εξαχθούν τέσσερα συμπεράσματα τόσο για τα ελληνικά πολιτικά πράγματα όσο και για τον πόλεμο στην Ουκρανία. Συγκεκριμένα: Ακολουθήστε το News247.gr στο Google News και μάθετε πρώτοι όλες τις ειδήσεις	                    Γιάννης Αλμπάνης
162	"Ούρσουλα φον ντερ Λάιεν στην Μπούτσα: ""Είδαμε το απάνθρωπο πρόσωπο του ρωσικού στρατού"""	"Η πρόεδρος της Ευρωπαϊκής Επιτροπής Ούρσουλα φον ντερ Λάιεν μετέβη στην Μπούτσα και υποσχέθηκε ""ταχεία εκκίνηση"" της ένταξης της Ουκρανίας στην ΕΕ."	                        ΚΟΣΜΟΣ	Η πρόεδρος της Ευρωπαϊκής Επιτροπής Ούρσουλα φον ντερ Λάιεν στην Μπούτσα	https://www.news247.gr/img/152/9589702/725000/w660/660/ursula_von_der_leyen.jpg	2022-04-08 20:06	"Η πρόεδρος της Ευρωπαϊκής Επιτροπής Ούρσουλα φον ντερ Λάιεν έφτασε την Παρασκευή στην Μπούτσα, την μικρή πόλη βορειοδυτικά του Κιέβου που έχει γίνει σύμβολο των φρικαλεοτήτων του πολέμου στην Ουκρανία, σύμφωνα με δημοσιογράφο του Γαλλικού Πρακτορείου. Η επικεφαλής της Κομισιόν, φορώντας αλεξίσφαιρο γιλέκο, ήταν εμφανώς συγκλονισμένη από όσα αντίκρισε σε μια πόλη όπου οι ουκρανοί αξιωματούχοι λένε ότι εκατοντάδες άμαχοι σκοτώθηκαν από τα ρωσικά στρατεύματα. Όπως δήλωσε, οι θάνατοι αμάχων στην ουκρανική πόλη Μπούτσα έδειξαν το «απάνθρωπο πρόσωπο» του ρωσικού στρατού, ενώ δεσμεύτηκε να στηρίξει το Κίεβο στον αγώνα για την υπεράσπιση των «συνόρων της Ευρώπης». Μιλώντας σε δημοσιογράφους στην Μπούτσα, η πρόεδρος της Κομισιόν δήλωσε ότι η Ευρωπαϊκή Ένωση θα κάνει τα πάντα για να στηρίξει την Ουκρανία στα «απαραίτητα βήματα» για να εξασφαλίσει την ένταξή της στην ΕΕ - την οποία επιζητεί εσπευσμένα ο ουκρανός πρόεδρος Βολοντίμιρ Ζελένσκι. «Το αδιανόητο έχει συμβεί εδώ. Είδαμε το απάνθρωπο πρόσωπο του στρατού του Πούτιν. Είδαμε την απερισκεψία και την ψυχρότητα με την οποία είχαν καταλάβει την πόλη», είπε η Ούρσουλα φον ντερ Λάιεν σε δημοσιογράφους στην Μπούτσα. «Ολόκληρος ο κόσμος θρηνεί μαζί με τους κατοίκους της Μπούτσα και είναι εκείνοι που... υπερασπίζονται τα σύνορα της Ευρώπης, υπερασπίζονται την ανθρωπιά, υπερασπίζονται τη δημοκρατία. Και για τον λόγο αυτόν, είμαστε στο πλευρό τους σε αυτόν τον σημαντικό αγώνα», σημείωσε. Οι εικόνες από την Μπούτσα, η οποία κατελήφθη μαζί με άλλες πόλεις στα βόρεια της ουκρανικής πρωτεύουσας καθώς οι ρωσικές δυνάμεις αναδιπλώθηκαν για να εστιάσουν στις επιχειρήσεις τους στο ανατολικό τμήμα της Ουκρανίας, έδωσαν νέα ώθηση στις προσπάθειες της Δύσης να τιμωρήσει τη Μόσχα για την εισβολή της 24ης Φεβρουαρίου. Η Ρωσία αρνείται τις επιθέσεις κατά αμάχων στην εισβολή των στρατευμάτων της στην Ουκρανία, η οποία ξεκίνησε πριν από έξι εβδομάδες. Απορρίπτει τις κατηγορίες ότι οι ρωσικές δυνάμεις εκτέλεσαν αμάχους στην Μπούτσα μετά την κατάληψη της πόλης, κάνοντας λόγο για «τερατώδη παραχάραξη» που έχει στόχο τη δυσφήμηση του ρωσικού στρατού. Η φον ντερ Λάιεν, η οποία συνοδεύεται από τον επικεφαλής της ευρωπαϊκής διπλωματίας, Ζοζέπ Μπορέλ, είχε ανακοινώσει ότι θα μεταβεί την Παρασκευή στο Κίεβο, και θα συναντηθεί με τον Βολοντίμιρ Ζελένσκι, ως ένδειξη υποστήριξης στην Ουκρανία. Υπόσχεση για ""ταχεία εκκίνηση"" της ενταξιακής διαδικασίας Η πρόεδρος της Ευρωπαϊκής Επιτροπής Ούρσουλα φον ντερ Λάιεν δεσμεύτηκε σήμερα ότι θα παράσχει στον πρόεδρο της Ουκρανίας μια «ταχύτερη εκκίνηση» στην προσπάθεια της χώρας να γίνει μέλος της Ευρωπαϊκής Ένωσης. Παραδίδοντας στον Ζελένσκι ένα ερωτηματολόγιο, που θα αποτελέσει την αφετηρία για να αποφασίσουν οι Βρυξέλλες αν θα δεχτούν ως υποψήφιο μέλος την Ουκρανία, η φον ντερ Λάιεν είπε: «Δεν θα είναι, όπως είθισται, ζήτημα ετών αλλά εβδομάδων για να σχηματίσουμε άποψη». Ο Ζελένσκι είπε ότι θα δώσει τις απαντήσεις μέσα σε μία εβδομάδα. Η φον ντερ Λάιεν υπενθύμισε τις κυρώσεις που έχουν επιβληθεί στη Ρωσία με αφορμή την εισβολή στην Ουκρανία και τόνισε: «Η Ρωσία θα περιέλθει σε οικονομικό, χρηματοπιστωτικό και τεχνολογικό μαρασμό, ενώ η Ουκρανία βαδίζει προς το ευρωπαϊκό μέλλον, αυτό βλέπω εγώ». Η πρόεδρος της Κομισιόν είπε επίσης ότι η Ευρωπαϊκή Ένωση θα πρέπει να παρακολουθεί τις απόπειρες της Ρωσίας να παρακάμψει τις κυρώσεις και, εάν χρειαστεί, να επιβάλει αυστηρότερες. Στην κοινή συνέντευξη Τύπου που παραχώρησε με τον Ζελένσκι στο Κίεβο, είπε ότι η ΕΕ θέλει να αυξήσει το τίμημα που πληρώνει η Ρωσία για την επίθεση που εξαπέλυσε στην Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
163	Το ΜέΡΑ25 αποσύρει την εμπιστοσύνη του στον Πρόεδρο της Βουλής κ. Τασούλα	"Το ΜέΡΑ25 με αφορμή την χθεσινή ομιλία Ζελένσκι στη Βουλή αποσύρει την εμπιστοσύνη του στον κ. Τασούλα. ""Όχι μόνο δεν διέκοψε αλλά όρθιος χειροκρότησε στο τέλος"" αναφέρεται στην ανακοίνωση."	                        ΠΟΛΙΤΙΚΗ	Κωνσταντίνος Τασούλας	https://www.news247.gr/img/6879/9559672/107000/w660/660/tasoulas.jpg	2022-04-08 16:39	"Το ΜέΡΑ25 αποσύρει την εμπιστοσύνη του στον Πρόεδρο της Βουλής κ. Τασούλα όπως ανέφερε το κόμμα σε ανακοίνωσή του. ""Δυστυχώς, ο Πρόεδρος της Βουλής δεν προστάτευσε τη Βουλή των Ελλήνων όταν ο κ. Ζελένσκι την μετέτρεψε σε θέατρο αισχρής ναζιστικής προπαγάνδας. Όχι μόνο ο κ. Τασούλας δεν διέκοψε, ως είχε ιερή υποχρέωση, την προσβλητική για το Κοινοβούλιο φιέστα Ζελένσκι-Αζόφ, αλλά και όρθιος τους χειροκρότησε στο τέλος – μαζί με τον κ. Μητσοτάκη, ο οποίος εξελίσσεται στον πιο επικίνδυνο εκλεγμένο Πρωθυπουργό της μεταπολεμικής περιόδου. Στη Διάσκεψη των Προέδρων της Βουλής, που έλαβε χώρα αμέσως μετά, οι εκπρόσωποι του ΜέΡΑ25 σε αυτήν, Σοφία Σακοράφα και Κλέων Γρηγοριάδης, απαίτησαν από τον Πρόεδρο της Βουλής να καταδικάσει δημόσια το συμβάν, έστω και καθυστερημένα. Εκείνος απέρριψε το αίτημα, εναρμονιζόμενος πλήρως με την επιχείρηση «κανονικοποίησης» και ξεπλύματος των Ναζί του Αζόφ – μια επιχείρηση που, από εχθές, επιχειρούν από κοινού κυβέρνηση και ολιγαρχικά Μέσα Μαζικής Εξαπάτησης. Η άρνηση του κ. Τασούλα να καταδικάσει την προσβολή προς το Κοινοβούλιο του κ. Ζελένσκι, και την παρουσία σε αυτό του Ουκρανού Χρυσαυγίτη, δεν μας αφήνει κανένα περιθώριο: Η Κ.Ο. του ΜέΡΑ25, που σημειωτέον υπερψήφισε τον κ. Τασούλα για Πρόεδρο της Βουλής, ως είθισται, αποσύρει την εμπιστοσύνη της στο πρόσωπό του. Καλούμε τις Κ.Ο. των υπόλοιπων κομμάτων να αναλογιστούν την κατάσταση και να αναλάβουν τις ευθύνες τους"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
164	"Γεωργιάδης για Αζόφ: ""Άτυχη στιγμή αλλά απελευθερώθηκαν όσοι αγαπούν τον Πούτιν"""	"Ο Υπουργός Ανάτπυξης παραδέχθηκε ότι ήταν ""άτυχη στιγμή"" αλλά εν συνεχεία επιτέθηκε στον ΣΥΡΙΖΑ και στον Αλέξη Τσίπρα. "	                        ΠΟΛΙΤΙΚΗ	Ο υπουργός Ανάπτυξης Άδωνις Γεωργιάδης	https://www.news247.gr/img/3527/9548551/986000/w660/660/adwnis-gewrgiadis.jpg	2022-04-08 10:44	"Επίθεση στον ΣΥΡΙΖΑ εξαπέλυσε ο Αδωνις Γεωργιάδης για όσα έγιναν στη Βουλή με την ομιλία του μέλους του νεοναζιστικού τάγματος Αζόφ. ""Ηταν μία άτυχη στιγμή αντί να επικεντρωθούμε στο μείζον που είναι το ""Ελευθερία ή Θάνατος"" που είπε ο πρόεδρος της Ουκρανίας μέσα στη Βουλή των Ελλήνων την ώρα που η χώρα του δέχεται εισβολή από τη Ρωσία και τις μάχες που δίνουν εκεί οι μαχητές για την ελευθερία τους και την ανεξαρτησία τους, δόθηκε η ευκαιρία με την αναφορά στο τάγμα του Αζόφ να μπλέξουμε σε μια συζήτηση που δε μας αφορά. Τι είναι το τάγμα του Αζόφ, αν έχουν δίκιο οι Ρώσοι, αν έχουν δίκιο οι Ουκρανοί, αν έχουν εκκαθαριστεί από τους νεοναζί ή όχι κλπ"" τόνισε μιλώντας στον ΣΚΑΙ. Συνέχισε λέγοντας ότι ""όταν καλείς κάποιον, δεν του κάνεις προληπτική λογοκρισία"" και συμπλήρωσε ότι ""δεν ξέρω γιατί ο Ζελένσκι αποφάσισε να παίξει αυτό το βίντεο. Φαντάζομαι γιατί θεώρησαν κάποιοι στο γραφείο του ότι αν παρουσιάσει κάποιους ελληνικής καταγωγής μαχητές θα ήταν καλό για την ελληνική κοινή γνώμη. Όμως αυτό αφορά τον Ζελένσκι"". Επεσήμανε ότι ""ήταν ευκαιρία να ξεσκεπαστεί απόλυτα στον κάθε καλόπιστο Έλληνα ποιες είναι οι πραγματικές διαθέσεις του καθενός. Αν όλοι αυτοί που ωρύονταν για τον μαχητή του Τάγματος Αζόφ είχαν κάνει κατά το ένα χιλιοστό της έντασης την ίδια καταδίκη για τον Πούτιν για την εισβολή στην Ουκρανία, ίσως να είχαν κάποιο δικαίωμα να μιλάνε. Σαν να βγήκε η καρδούλα της, να απελευθερώθηκε και μπόρεσαν να δείξουν πόσο αγαπούν τον Πούτιν. Όσοι είναι με τον Πούτιν δε χρειάζεται να κρύβονται πίσω από τον Μιχαήλ του Αζόφ. Να βγουν να πουν ότι είναι με τον Πούτιν"". Αναφερόμενος στον ΣΥΡΙΖΑ δήλωσε ότι χθες στη Βουλή από την Κοινοβουλευτική Ομάδα της αξιωματικής αντιπολίτευσης, είχαν έρθει οι μισοί. ""Όταν χειροκροτούσαμε οι υπόλοιποι, από τον ΣΥΡΙΖΑ χειροκροτούσε το 1/3 και όταν σηκωθήκαμε όλοι όρθιοι, δε σηκώθηκε κανείς τους. Οι άνθρωποι είχαν πάει με το ζόρι και ο κ. Τσίπρας φαινόταν στο πρόσωπό του ότι είχε έρθει με το ζόρι. Άρα λοιπόν βρήκαν την ευκαιρία με το λάθος περί Μιχαήλ του Αζόφ κι έβγαλαν τα εσώψυχά τους τα φιλοπουτινικά. Ας το πουν ξεκάθαρα, να τελειώνουμε. Το πρώτο tweet του ΣΥΡΙΖΑ ήταν ρωσική και ουκρανική σημαία μαζί με κάτι καρδούλες και κάτι σήματα της ειρήνης, κάτι γελοιότητες για το γεγονός που ζούμε και για το θέμα του τάγματος του Αζόφ έχουν κάνει από χθες 77.000 ανακοινώσεις. Αυτό σημαίνει ότι οι άνθρωποι περιμένουν να βρουν την ευκαιρία για να δείξουν που πραγματικά θέλουν να είναι"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
165	Ουκρανία: Φόβοι για σφαγή στη Μποροντιάνκα - Για κτηνωδίες μιλάει ο Ζελένσκι	Οι αρχές της Ουκρανίας κάνουν συνεχείς εκκλήσεις στον άμαχο πληθυσμό να εγκαταλείψει το Ντονμπάς γιατί έρχονται σφοδρές μάχες στην περιοχή. 	                        ΚΟΣΜΟΣ	Κατεστραμμένα οχήματα μετά από συγκρούσεις στην Ουκρανία	https://www.news247.gr/img/3535/9581642/192000/w660/660/oukrania.jpg	2022-04-08 10:05	Οι ουκρανικές αρχές προσπαθούν να απομακρύνουν αμάχους από τις περιφέρειες στο ανατολικό τμήμα της χώρας, που απειλούνται με άμεσα επικείμενη ευρείας κλίμακας επίθεση του ρωσικού στρατού, ενώ ο πρόεδρος Βολοντίμιρ Ζελένσκι ανακοίνωσε πως οι καταστροφές στην Μποροντιάνκα είναι ακόμη χειρότερες από αυτές που διαπιστώθηκαν πρόσφατα σε προάστια της πρωτεύουσας που ανακαταλήφθηκαν μετά την αποχώρηση ρωσικών στρατευμάτων. Καθώς η Ρωσία πολλαπλασιάζει τα πλήγματα στο νότιο και στο ανατολικό τμήμα της χώρας, το Κίεβο –όπου αναμένονται η πρόεδρος της Ευρωπαϊκής Επιτροπής Ούρσουλα φον ντερ Λάιεν και ο επικεφαλής της διπλωματίας της ΕΕ Τζουζέπ Μπορέλ– διαπιστώνει την πραγματική έκταση των ζημιών στις περιοχές από όπου αποχώρησαν πρόσφατα οι δυνάμεις της Μόσχας. Ο ουκρανός πρόεδρος Ζελένσκι είπε ότι οι καταστροφές στην Μποροντιάνκα είναι χειρότερες από αυτές στην Μπούτσα, όπου οι εικόνες των πτωμάτων αμάχων στους δρόμους προκάλεσαν διεθνή κατακραυγή. Είκοσι έξι πτώματα ανασύρθηκαν από ουκρανικά σωστικά συνεργεία στα συντρίμμια δύο πολυκατοικιών στην Μποροντιάνκα, βορειοδυτικά του Κιέβου, ανέφερε την Πέμπτη μέσω Facebook η ουκρανή γενική εισαγγελέας Ιρίνα Βενεντικτόβα. Σύμφωνα με το ΑΠΕ-ΜΠΕ, στο διάγγελμά του το βράδυ της Πέμπτης προς Παρασκευή ο ουκρανός πρόεδρος Ζελένσκι χαρακτήρισε την κατάσταση στην Μποροντιάνκα «πολύ πιο φρικτή» από ό,τι στην Μπούτσα: «Τα θύματα είναι περισσότερα». Η προσοχή είναι επίσης στραμμένη στο ανατολικό τμήμα της χώρας, πλέον στόχο προτεραιότητας για τις δυνάμεις της Μόσχας. Ο εκπρόσωπος του Κρεμλίνου αναγνώρισε χθες πως οι ρωσικές δυνάμεις έχουν ήδη υποστεί «μεγάλες απώλειες» στον πόλεμο, κάνοντας λόγο για «τεράστια τραγωδία» για τη Ρωσία. Προεξοφλώντας την επίθεση ευρείας κλίμακας εκεί, οι ουκρανικές αρχές κάλεσαν εκ νέου τον άμαχο πληθυσμό να φύγει. Οι ρωσικές δυνάμεις «προκάλεσαν ζημιές στις σιδηροτροχιές στη Σάστια. Πλέον, η εκκένωση θα γίνεται αποκλειστικά με λεωφορεία», ανέφερε ο κυβερνήτης της περιφέρειας Λουγκάνσκ, ο Σερχίι Γκαϊντάι. «Όλες οι φρικωδίες που βιώσαμε υπάρχει κίνδυνος να χειροτερέψουν. Μην καταδικάζετε σε θάνατο τους εαυτούς σας! Φύγετε! Οι επόμενες ημέρες θα είναι η τελευταία ευκαιρία» για την απομάκρυνση των αμάχων», ανέφερε μέσω Facebook. Στη Ντανιέτσκ, ο επικεφαλής της περιφερειακής στρατιωτικής διοίκησης Πάβελ Κιριλένκο ανέφερε ότι τρία τρένα που μετέφεραν αμάχους ακινητοποιήθηκαν προσωρινά έπειτα από ρωσικό αεροπορικό πλήγμα σε σιδηροτροχιές. Βομβαρδισμοί «παντού» Στη Σεβεροντονιέτσκ, την ανατολικότερη πόλη στα χέρια των ουκρανικών δυνάμεων, που σφυροκοπείται από τα ρωσικά στρατεύματα, δημοσιογράφοι του Γαλλικού Πρακτορείου είδαν χες Πέμπτη άμαχους να φεύγουν με αυτοκίνητα, με υπόβαθρο τους κρότους εκρήξεων. Πυρά «πέφτουν παντού. Είναι αδύνατο πλέον», συνόψισε ο σαραντάρης Ντένις, χλομός, με αποστεωμένο πρόσωπο, που δίνει την εντύπωση πως είναι πολύ μεγαλύτερης ηλικίας. «Μεγάλος» αριθμός εκτοπισμένων έφθασε στη Ντνίπρο, ανέφερε χθες ο δήμαρχος της βιομηχανικής πόλης ενός εκατομμυρίου κατοίκων πάνω στον Δνείπερο, τον ποταμό που αποτελεί φυσικό σύνορο με το ανατολικό τμήμα της χώρας. Στη Ρωσία, που κατηγορείται για «εγκλήματα πολέμου» στην Ουκρανία, επιβλήθηκε χθες Πέμπτη εμπάργκο στον άνθρακα από την ΕΕ. Είναι η πρώτη φορά που οι Ευρωπαίοι στοχοποίησαν τον ρωσικό ενεργειακό τομέα, από τον οποίο παραμένουν ιδιαίτερα εξαρτημένοι. Η ΕΕ εισάγει το 45% του άνθρακα που καταναλώνει από τη Ρωσία, με κόστος 4 δισεκ. ευρώ ετησίως. Το εμπάργκο θα τεθεί σε ισχύ στις αρχές Αυγούστου. Ακόμη, οι Βρυξέλλες ανήγγειλαν την απαγόρευση των εξαγωγών στη Ρωσία πέραν των 10 δισεκ. ευρώ, νέες κυρώσεις στις ρωσικές τράπεζες και το κλείσιμο των ευρωπαϊκών λιμανιών στα ρωσικά πλοία. Παράλληλα, η ΕΕ ετοιμάζεται να αποδεσμεύσει 500 εκατ. ευρώ ακόμη για να διατεθεί οπλισμός στην Ουκρανία. Με το ποσό αυτό, οι ευρωπαϊκές δαπάνες για στρατιωτική βοήθεια στις ουκρανικές δυνάμεις θα φθάσει το 1,5 δισεκ. ευρώ από το ξέσπασμα του πολέμου την 24η Φεβρουαρίου. Από την πλευρά τους οι χώρες της G7 ανακοίνωσαν επίσης επιπρόσθετες κυρώσεις, ανάμεσά τους την πλήρη απαγόρευση οποιασδήποτε νέας επένδυσης σε τομείς-κλειδιά της Ρωσίας. Στην Ουάσινγκτον άνοιξε ο δρόμος για την επιβολή τιμωρητικών δασμών στη Ρωσία και τη Λευκορωσία: το αμερικανικό Κογκρέσο ανακάλεσε το προτιμησιακό εμπορικό καθεστώς τους. Ακολουθήστε το News247.gr στο Google News και μάθετε πρώτοι όλες τις ειδήσεις	news247
166	"Ομιλία Ζελένσκι στην Κύπρο: Σε ""τεχνικό λάθος"" αποδίδουν τη διακοπή της σύνδεσης"	"Τη στιγμή που η Αννίτα Δημητρίου, μετά την ολοκλήρωση της ομιλίας του Βολοντίμιρ Ζελένσκι στην κυπριακή Βουλή, πήρε το λόγο για να του θέσει ορισμένα ερωτήματα, ο Ουκρανός πρόεδρος... ""εξαφανίστηκε""."	                        ΚΟΣΜΟΣ	Ομιλία του Βολοντίμιρ Ζελένσκι στην κυπριακή Βουλή	https://www.news247.gr/img/1670/9588704/688000/w660/660/zelensky.jpg	2022-04-08 09:20	"Σε τεχνικό λάθος αποδίδουν την αμφιλεγόμενη διακοπή της σύνδεσης με τον Ουκρανό Πρόεδρο, ο οποίος το απόγευμα της Πέμπτης απευθύνθηκε στα μέλη της Βουλής των Αντιπροσώπων της Κύπρου. Η Πρόεδρος της Βουλής Αννίτα Δημητρίου καλωσόρισε τον Βολοντίμιρ Ζελένσκι, ο οποίος μίλησε ενώπιον του κυπριακού κοινοβουλίου. Με την ολοκλήρωση της ομιλίας του, έλαβε αμέσως το λόγο η κα Δημητρίου, με εκτενείς αναφορές σε ζητήματα προσφύγων, της τουρκικής εισβολής, καθώς και της κατοχής του 37% του εδάφους της Κύπρου από το 1974. Κατά την αντιφώνησή της, η Πρόεδρος της Βουλής, η οποία εξέφρασε ουκ ολίγες φορές την αλληλεγγύη της Κύπρου προς τον ουκρανικό λαό, ακούστηκε να λέει: ""ελπίζω να με ακούτε ακόμη"", για να διαπιστωθεί τελικά ότι με τη λήξη της τοποθέτησής της η σύνδεση είχε διακοπεί. Σύμφωνα με πληροφορίες του ΑΠΕ - ΜΠΕ, το κείμενο θα διαβιβαστεί γραπτώς στον κ. Ζελένσκι. Αναστασιάδης για Ζελένσκι: ""Μας ενοχλεί που δεν υπήρξε αναφορά στην τουρκική εισβολή στην Κύπρο"" Ο Πρόεδρος της Κυπριακής Δημοκρατίας, Νίκος Αναστασιάδης παρέστη το απόγευμα της Πέμπτης στην ομιλία του Προέδρου της Ουκρανίας κ. Βολοντιμίρ Ζελένσκι ενώπιον της Βουλής των Αντιπροσώπων μέσω τηλεδιάσκεψης. Μετά την ομιλία του Προέδρου της Ουκρανίας, εξερχόμενος της Ολομέλειας της Κυπριακής Βουλής, και σε παρατήρηση δημοσιογράφου ότι ο Ζελένσκι στην ομιλία του δεν καταδίκασε την εισβολή της Τουρκίας στην Κύπρο, ο Πρόεδρος της Κυπριακής Δημοκρατίας ανέφερε σχετικά με την ομιλία ότι ""δεν είναι αυτό το οποίο περιμέναμε σήμερα"". ""Βεβαίως και αυτό θα έπρεπε να γίνει, θέλω να είμαι ευθύς και κατηγορηματικός. Αυτό που σήμερα αναμέναμε είναι να ακούσουμε αυτά που υποφέρει ο ουκρανικός λαός τώρα, αλλά τα ίδια που είχαμε υποφέρει το 1974. Μας ενοχλεί το γεγονός ότι δεν υπήρξε η οποιαδήποτε αναφορά. Οι αρχές δικαίου δεν διακρίνουν μεταξύ κρατών και παραβιάζονται τα δικαιώματα των μεν αλλά αγνοούνται τα δικαιώματα των άλλων"", τόνισε αρχικά ο Νίκος Αναστασιάδης. ""Αυτό που εμείς πράξαμε είναι το προς τη διεθνή νομιμότητα καθήκον μας. Αν υπάρχουν άλλοι με ελαστικότερες συνειδήσεις ή που μπορεί να ανεχθούν ανάλογες πράξεις αρκεί να μην επηρεάζονται οι ίδιοι, αυτό είναι παντελώς ξένο από τις αρχές που διέπει μια ευρωπαϊκή χώρα και ιδιαίτερα μια χώρα που βίωσε και βιώνει ακόμα μέχρι και σήμερα τα δεινά μιας εισβολής που στήθηκε ή αιτιολογήθηκε πάνω στα ίδια ακριβώς επιχειρήματα και πάνω στα ίδια, δυστυχώς, ανύπαρκτα γεγονότα"", συνέχισε ο ίδιος. Ερωτηθείς αν η Κυπριακή Κυβέρνηση θα παραμείνει πιστή στις θέσεις αρχών σε ό,τι αφορά το Ουκρανικό, ο Πρόεδρος της Κυπριακής Δημοκρατίας απάντησε ""βεβαίως. Υπάρχει αμφιβολία;"". Τέλος, σε ερώτηση αν υπάρχει περίπτωση ανάκλησης διαβατηρίων Ρώσων ολιγαρχών, ο Νίκος Αναστασιάδης υποστήριξε ότι ""το Υπουργικό Συμβούλιο εξουσιοδότησε σήμερα τον Υπουργό Εσωτερικών να προχωρήσει με τη διαδικασία ανάκλησης τεσσάρων από τα 850 που είναι στη λίστα των κυρώσεων της ΕΕ. Οι υπόλοιποι (στη λίστα), οι οποίοι έχουν διαβατήρια δεν έχουν πάρει το σχετικό διαβατήριο από την Κυπριακή Δημοκρατία"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
167	Πόλεμος στην Ουκρανία: Περισσότερα όπλα και σκληρότερες κυρώσεις ζήτησε ο Ζελένσκι 	Για μία ακόμη φορά ο Βολοντίμιρ Ζελένσκι ζήτησε επιπλέον όπλα, έτσι ώστε ο στρατός της Ουκρανίας να συνεχίσει να μάχεται το ρωσικό. 	                        ΚΟΣΜΟΣ	Ο ουκρανός πρόεδρος Βολοντίμιρ Ζελένσκι	https://www.news247.gr/img/8815/9586674/687000/w660/660/zelensky.jpg	2022-04-08 08:08	"Ο ουκρανός πρόεδρος Βολοντίμιρ Ζελένσκι αξίωσε να επιβληθούν σκληρότερες κυρώσεις στη Ρωσία και να σταλούν περισσότερα όπλα στον ουκρανικό στρατό. Οι διεθνείς κυρώσεις που επιβλήθηκαν μέχρι σήμερα δεν αρκούν για να σταματήσουν τη Ρωσία και να τερματίσουν τον πόλεμο, υποστήριξε ο αρχηγός του ουκρανικού κράτους στο μαγνητοσκοπημένο διάγγελμά του που μεταφορτώθηκε στην πλατφόρμα Telegram το βράδυ της Πέμπτης προς Παρασκευή. «Χρειάζονται περισσότερες κυρώσεις. Χρειάζονται σκληρότερες κυρώσεις», επέμεινε. Ταυτόχρονα, απαίτησε περισσότερα όπλα «με τα οποία θα μπορέσουμε να νικήσουμε στο πεδίο της μάχης», διατεινόμενος πως αυτά θα είναι οι σκληρότερες κυρώσεις σε βάρος της Μόσχας. Διαβεβαίωσε ότι ο ουκρανικός στρατός κάνει το παν για να αποκρούσει τη ρωσική επίθεση στο Ντονμπάς. Ακόμη, χαρακτήρισε την αναστολή της συμμετοχής της Ρωσίας στο Συμβούλιο Ανθρωπίνων Δικαιωμάτων του Οργανισμού Ηνωμένων Εθνών «λογική» και «απόλυτα δίκαιη». ""Πολύ πιο φρικτή η κατάσταση στη Μποροντιάνκα από ό,τι στη Μπούτσα"" Η κατάσταση στην Μποροντιάνκα -μια κωμόπολη βορειοδυτικά του Κιέβου- τον έλεγχο της οποίας ανέκτησαν πρόσφατα οι ουκρανικές δυνάμεις από τους ρώσους εισβολείς, είναι «πολύ πιο φρικτή» από ό,τι στην Μπούτσα, όπου σφαγιάστηκαν άμαχοι, δήλωσε το βράδυ της Πέμπτης ο πρόεδρος της Ουκρανίας Βολοντίμιρ Ζελένσκι. «Υπάρχουν περισσότερα θύματα» σε αυτήν τη μικρή κωμόπολη σε σύγκριση με την Μπούτσα -που βρίσκεται επίσης βορειοδυτικά της ουκρανικής πρωτεύουσας- τόνισε ο Ζελένσκι σε βιντεοσκοπημένο μήνυμά του. «Κάθε έγκλημα θα εξιχνιαστεί και κάθε εκτελεστής θα βρεθεί», διαβεβαίωσε ο πρόεδρος της Ουκρανίας. Νωρίτερα, η γενική εισαγγελέας της Ουκρανίας Ιρίνα Βενεντίκτοβα ανακοίνωσε μέσω Facebook ότι 26 πτώματα ανακαλύφθηκαν από διασώστες στα ερείπια δύο βομβαρδισμένων πολυκατοικιών στην Μποροντιάνκα, μια κωμόπολη που είχε πληθυσμό περίπου 13.000 κατοίκους πριν από τον πόλεμο. Υπογράμμισε ότι η Μποροντιάνκα είναι «η πιο κατεστραμμένη πόλη στην περιοχή του Κιέβου» και εξέφρασε φόβους για τον τελικό απολογισμό των θυμάτων εκεί. Πάνω από 100 οι ρωσικές επιθέσεις σε δομές υγείας Ο Παγκόσμιος Οργανισμός Υγείας ανακοίνωσε χθες Πέμπτη ότι έχει μπορέσει να επιβεβαιώσει πάνω από εκατό επιθέσεις εναντίον υγειονομικών δομών στην Ουκρανία και αξίωσε επειγόντως ανθρωπιστική πρόσβαση στη Μαριούπολη, που πολιορκείται από τις ρωσικές ένοπλες δυνάμεις. «Ως σήμερα, ο ΠΟΥ έχει επαληθεύσει 103 επιθέσεις εναντίον των υπηρεσιών υγείας, με 73 νεκρούς και 51 τραυματίες, συμπεριλαμβανομένων υγειονομικών και ασθενών», τόνισε ο επικεφαλής του οργανισμού, που είναι μέρος του συστήματος του ΟΗΕ, ο Τέντρος Αντανόμ Γκεμπρεέσους, χαρακτηρίζοντας «μαύρο» τον απολογισμό αυτό. Από τις επιβεβαιωμένες επιθέσεις, οι 89 έπληξαν υγειονομικές εγκαταστάσεις και οι περισσότερες άλλες υπηρεσίες διακομιδής, κυρίως ασθενοφόρα. «Είμαστε σοκαρισμένοι από τη συνέχιση των επιθέσεων εναντίον των υπηρεσιών υγείας», συνέχισε ο γενικός διευθυντής του ΠΟΥ, υπενθυμίζοντας πως αποτελούν «παραβίαση του διεθνούς ανθρωπιστικού δικαίου». Νωρίτερα, κατά τη διάρκεια χωριστής συνέντευξης Τύπου στη Λβιβ, στη δυτική Ουκρανία, ο διευθυντής του ευρωπαϊκού τμήματος του ΠΟΥ, ο Χανς Κλούγκε, στηλίτευσε το γεγονός ότι ορισμένες περιοχές της Ουκρανίας βρίσκονται εκτός της εμβέλειας των υπηρεσιών υγείας. «Ο ΠΟΥ μπόρεσε να παραδώσει υλικό που επιτρέπει να σωθούν ζωές σε αρκετές πληγείσες περιοχές, όμως είναι αλήθεια πως ορισμένες παραμένουν πολύ δύσκολο» να προσπελαστούν, αναγνώρισε. «Νομίζω πως η προτεραιότητα, ξεκάθαρα, είναι η Μαριούπολη», πρόσθεσε. Ο ρωσικός στρατός και οι σύμμαχοί του αυτονομιστές πολιορκούν την πόλη εδώ κι εβδομάδες. Αντιμετωπίζουν σφοδρή ουκρανική αντίσταση. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
168	Διπλό ατόπημα από τον Πρόεδρο της Ουκρανίας	Καλώς ήρθε. Αλλά το ξέπλυμα των Ναζί και η αποφυγή οιασδήποτε αναφοράς στον Αττίλα, αμαύρωσαν την έμφανιση του κ.Ζελένσκι. Βαριές οι κυβερνητικές ευθύνες και δικαιολογημένες οι αντιδράσεις της αντιπολίτευσης, του Σαμαρά και του Προέδρου της Κυπριακής Δημοκρατίας, Νίκου Αναστασιάδη.	                        ΓΝΩΜΕΣ	Ομιλία του Βολοντίμιρ Ζελένσκι στην ελληνική Βουλή	https://www.news247.gr/img/7144/9588639/689000/w660/660/zelenksi.jpg	2022-04-08 06:52	Στην Αθήνα προσπάθησε κουτοπόνηρα να ξεπλύνει τους Ναζί του Τάγματος Αζόφ. Και στη Λευκωσία δεν είπε λέξη για την εισβολή της Τουρκίας. Ούτε καν μια γενική καταδικαστική αιχμή για ωμές επεμβάσεις και την κατάλυση του διεθνούς δικαίου δεν θεώρησε σκόπιμη ο κ.Ζελένσκι. Αντ' αυτού, κάλεσε την Κυπριακή Δημοκρατία να λάβει περαιτέρω μέτρα εναντίον της Ρωσίας, μεταξύ των οποίων ανέφερε την απαγόρευση να ελλιμενίζονται ρωσικά πλοία και γιώτ στα λιμάνια της Κύπρου. Θα μπορούσε να χαρακτηριστεί θρασύτατη η προτροπή, τη στιγμή που η Τουρκία όχι μόνο δεν επιβάλλει κυρώσεις στη Ρωσία, αλλά έχει ανοίξει διάπλατα τις πύλες της στους Ρώσους ολιγάρχες (ελλιμενισμοί, μεταφορά κεφαλαίων, αγορά ποδοσφαιρικής ομάδας από τον Αμπράμοβιτς κλπ). Ξέπλυμα και ύβρις Μιλώντας στην ελληνική Βουλή, ο κ.Ζελένσκι διέπραξε μια κουτοπόνηρη απρέπεια που δεν αγγίζει απλώς αλλά ξεπερνά το όριο της προσβολής. Πρόκειται για ύβριν: στη χώρα που υπέφερε από τους Ναζί, συνιστά πρόκληση και ύβριν το ξέπλυμα των Αζόφ. Δηλαδή των Ουκρανών Ναζί. Θα πούμε αναλυτικά παρακάτω για το περιώνυμο αυτό Τάγμα, καθώς και για τους άλλους παρακρατικούς ακροδεξιούς/αντισημίτες/αντιευρωπαϊστές της Ουκρανίας, που είχαν πρωτοσταστήσει στην εξέγερση του 2014 και στο θανατικό των Ρώσων/ρωσόφωνων στο Ντονμπάς και στην Οδησσό. Η κουτοπονηριά του Ουκρανού Προέδρου έγκειται στο εξής: προσπαθώντας να ξεπλύνει τους Ναζί του Αζόφ επιστράτευσε ένα μέλος του Τάγματος, ελληνικής καταγωγής, με πατέρα που είχε πολεμήσει τους Γερμανούς Ναζί. Φτηνή προσπάθεια για να συγκινήσει τους Έλληνες και άφεση αμαρτιών στους μαχαιροβγάλτες του Αζόφ. Είναι η δεύτερη φορά που προσπαθεί να ξεπλύνει το μαύρο Τάγμα ο Ζελένσκι. Προσφάτως, σε συνέντευξή στο αμερικάνικο FOX, ρωτήθηκε τι έχει να πει γι' αυτούς τους Ναζί. Η απάντησή του προκλητική: Είναι αυτοί που είναι(!), αλλά τώρα πολεμούν για την πατρίδα τους ενταγμένοι στον εθνικό στρατό… Βαριά κυβερνητική ευθύνη Σωστά ο πρωθυπουργός προσκάλεσε τον Πρόεδρο της Ουκρανίας να απευθυνθεί στην Ελληνική Βουλή. Η χώρα του δοκιμάζεται από την θρασύτατη εισβολή της Ρωσίας και είναι καθήκον όλων να τον ακούσουν. Όμως η εμφάνιση αυτή έπρεπε να προετοιμαστεί μέχρι την τελευταία λεπτομέρεια. Αιφνιδιασμοί τέτοιου είδους είναι ανεπίτρεπτοι και έπρεπε να είχαν προληφθεί. Διότι έτσι, με τον Αζοφίτη σε πρώτο πλάνο, η μεγάλη εικόνα-δηλαδή η ομιλία του κ. Ζελένσκι- για την οποία μίλησε ο κ.Τασούλας, αμαυρώθηκε από τον ίδιο τον Πρόεδρο της Ουκρανίας και από την κυβερνητική αβελτηρία. Είναι προς τιμήν των τριών βουλευτών του ΣΥΡΙΖΑ που αποχώρησαν μόλις προβλήθηκε το βίντεο. Την ίδια τιμή δικαιούται ο Αντώνης Σαμαράς, αλλά και ο Κωνσταντίνος Μπογδάνος, που αποδοκίμασαν την «εισβολή» του Ναζί στην Ελληνική Βουλή. Εσμός Περί Τάγματος Αζόφ ο λόγος. Πατενταρισμένοι Ναζί με σβάστικες, ρούνους κλπ (ντοκιμαντέρ του γερμανικού ZDF), φανατικοί Ακροδεξιοί, «χουλιγκάνοι» κ.α. είναι η μαγιά του Τάγματος. Διατηρούσαν φιλικές σχέσεις με φασιστικές οργανώσεις της Ευρώπης (ρεπορτάζ του Al Jazeera) και διακρίθηκαν για εγκλήματα και ποικίλες ωμότητες στον Ντονμπάς, στη Μαριούπολη και στην Οδησσό εναντίον των Ρώσων που κατοικούν εκεί. Αποκαλυπτικό εν προκειμένω είναι το ντοκιμαντέρ του Paul Moreira στην εκπομπή της γαλλικής τηλεόρασης Special Investigation. Αναφέρεται στο Τάγμα Αζόφ αλλά και στις ουκ ολίγες ακροδεξιές οργανώσεις της Ουκρανίας, οι οποίες φέρουν στους κόλπους τους φανατικούς αντιευρωπαϊστές και αντισημίτες. Οι επικεφαλής και τα επιφανή στελέχη του Αζόφ, του ακροδεξιού «Δεξιού Τομέα» και του κόμματος «Σβόμποντα», που ονομαζόταν Εθνικοσοσιαλιστικό και αργότερα άλλαξε το όνομά του, αξιοποιήθηκαν πλήρως από τις κυβερνήσεις του Κιέβου. Ορισμένοι δε εξ αυτών, ανταλλάσσουν χειραψίες και ποζάρουν χαμογελαστοί δίπλα σε Αμερικανούς αξιωματούχους αλλά και στον ίδιο τον Μπάιντεν! Επί παραδείγματι, ο αρχηγός του «Σβόμποντα», Ολεγκ Τιαγκνιμπόκ, ο οποίος έχει φωτογραφηθεί να χαιρετά ναζιστικά, και ο οποίος θεωρεί βασικό εχθρό την «ρωσοεβραϊκή μαφία». Το εξαιρετικό αυτό ντοκιμαντέρ θα το βρείτε στο Imerodromos.gr. Πάντως υπάρχει αντίλογος για το Τάγμα Αζόφ και την Ακροδεξιά της Ουκρανίας. Μπορείτε να αναζητήσετε σχετικό άρθρο στην «Καθημερινή»(7.4.2022) υπό τον τίτλο «Το Τάγμα Αζόφ και η ηθική αναβλητικότητα της Δύσης». Το υπογράφει ο Dr. Anton Shekhovtsov, διευθυντής του Κέντρου Δημοκρατικής Ακεραιότητας, με έδρα την Αυστρία. Ακολουθήστε το News247.gr στο Google News και μάθετε πρώτοι όλες τις ειδήσεις	                    Γιάννης Τριάντης
169	"Ο Ζελένσκι ""διέσπασε"" τη ΝΔ με τα τάγματα Αζόφ"	Άστοχη η παρέμβαση μέλους των ταγμάτων Αζόφ, αλλά να μη χάνουμε τη μεγάλη εικόνα, υποστηρίζει το Μαξίμου και επιτίθεται στο ΣΥΡΙΖΑ, αγνοώντας τις αντιδράσεις και στη ΝΔ.	                        ΠΟΛΙΤΙΚΗ	O Βολοντιμίρ Ζελένσκι	https://www.news247.gr/img/1377/9588426/857000/w660/660/zeleski.jpg	2022-04-08 06:11	Το πανηγυρικό κλίμα, που ήθελε το Μαξίμου να αποδώσει στην ομιλία του Βολοντιμίρ Ζελένσκι χθες, “χάλασε” με την επιλογή του προέδρου της Ουκρανίας να δώσει κατά τη ζωντανή σύνδεση με την ελληνική Βουλή το λόγο σε μέλη των ταγμάτων Αζόφ. Επιλογή που προκάλεσε αμηχανία και μεταξύ των βουλευτών της Νέας Δημοκρατίας, αλλά και αντιδράσεις από τα κόμματα της αντιπολίτευσης. Μετά τη θύελλα αντιδράσεων, η κυβέρνηση δια του εκπροσώπου Γιάννη Οικονόμου χαρακτήρισε άστοχη και λανθασμένη τη συμπερίληψη στο μήνυμα Ζελένσκι μέλους του τάγματος Αζόφ. Κατηγόρησε όμως το ΣΥΡΙΖΑ ότι δικαιολογεί τη ρωσική εισβολή και υποστήριξε ότι από την αξιωματική αντιπολίτευση πρέπει να απαντήσουν αν “είναι με τους Ουκρανούς, που μάχονται για την ελευθερία τους, ή με τους εισβολείς του Πούτιν; Άλλη εναλλακτική δεν υπάρχει.” Επισήμως από την κυβέρνηση θεωρούν πάντως αστοχία σε -επικοινωνιακό καθαρά- επίπεδο την κίνηση αυτή του Ουκρανού προέδρου, αλλά υποστηρίζουν ότι “δεν πρέπει να χάνει κανείς τη μεγάλη εικόνα” και αποδίδουν τις αντιδράσεις στο ΣΥΡΙΖΑ και τη “ρώσικη προπαγάνδα”. Ορισμένοι γαλάζιοι συνδέουν μάλιστα στις κατ ιδίαν συζητήσεις τους αυτά τα δύο, υπενθυμίζοντας τη δίωξη του Ρώσου επιχειρηματία Μαλοφέγιεφ στις ΗΠΑ για τη χρηματοδότηση εταιρειών με στόχο τη δημιουργία τηλεοπτικού σταθμού στην Ελλάδα το 2014, για την οποία είχε βγάλει νωρίτερα και επίσημη ανακοίνωση η ΝΔ. Ανεπισήμως, στελέχη της ΝΔ προκειμένου να υποβαθμίσουν το ζήτημα υιοθετούν τη λογική Ζελένσκι, ο οποίος έχει πει για τα τάγματα Αζόφ ότι “είναι αυτοί που είναι, αλλά αυτή τη στιγμή πολεμούν τους Ρώσους”. Κάποιοι επικαλούνται ότι ήδη από το 2014 τα τάγματα Αζόφ είναι ενταγμένα στον τακτικό ουκρανικό στρατό και έχουν “αναμορφωθεί”, όπως έλεγε και η ουκρανική πρεσβεία στην Ελλάδα. Άλλοι υποστηρίζουν ότι τα τάγματα Αζόφ ουδέποτε ήταν ναζιστικά, αλλά ότι πρόκειται για ρώσικη προπαγάνδα. Και άλλοι επικαλούνται ότι το πρώτο μέλος των ταγμάτων Αζόφ, στο οποίο έδωσε το λόγο ο κ.Ζελένσκι χθες, δήλωσε ότι ο παππούς του πολέμησε τους ναζί και ο ίδιος πολεμάει τους Ρώσους ναζί. Είναι ενδεικτικά τα tweet, που επέλεξε να αναπαράξει χθες ο υπουργός Ανάπτυξης, Άδωνις Γεωργιάδης, με αντίστοιχα επιχειρήματα και κατηγορίες κατά όσων διαφωνούν πως είναι... κομμουνιστές. Δεν έχουν πάντως όλοι στη ΝΔ την ίδια άποψη. Ούτως ή άλλως μερίδα της δεξιάς βάσης βλέπει διαχρονικά με συμπάθεια τη Ρωσία, ενώ ένα κομμάτι των νεοδημοκρατών θεωρεί ότι σωστά η κυβέρνηση συντάχθηκε με ΕΕ και ΝΑΤΟ στον πόλεμο στην Ουκρανία, αλλά ταυτόχρονα πιστεύουν ότι δε χρειαζόταν πχ να στείλει όπλα στο Κίεβο ή να εμφανίζεται να φιλοξενεί στη Βουλή μέλη των ταγμάτων Αζόφ. Ο Αντώνης Σαμαράς, ο οποίος φέρεται να διαφωνεί συνολικά με την πολιτική της κυβέρνησης στο θέμα του πολέμου της Ουκρανίας, χαρακτήρισε “μεγάλο λάθος” το ότι μίλησαν στην ελληνική Βουλή μέλη των ταγμάτων Αζόφ. Παρέμβαση όμως που ερμηνεύθηκε ως αμφισβήτηση γενικότερα της επιλογής της κυβέρνησης να καλέσει τον κ.Ζελένσκι να παρέμβει στο Κοινοβούλιο. Από το γραφείο του πρώην πρωθυπουργού στη Βουλή πέρασαν μάλιστα μετά τη διαδικασία αρκετοί βουλευτές, που φέρονται να εξέφραζαν την ενόχληση τους για τα γεγονότα. Μάλιστα σαμαρικοί βουλευτές υποστήριζαν ότι ο κ.Σαμαράς “έσωσε την παρτίδα για λογαριασμό της ΝΔ και εκφράζει το ομόθυμο αίσθημα μεταξύ των βουλευτών”. Ο πρώην πρωθυπουργός, Κώστας Καραμανλής, εξέφραζε σε συνομιλητές του την ενόχληση του για την κίνηση Ζελένσκι με την προβολή του βίντεο των ταγμάτων Αζόφ. Πολλοί γαλάζιοι εν τω μεταξύ μουρμούριζαν γιατί ο κ.Ζελένσκι δεν έκανε καμία αναφορά στην Κύπρο, παρότι ο Πρόεδρος της Βουλής, Κώστας Τασούλας, του έδωσε σχετική “πάσα” και ο πρωθυπουργός Κυριάκος Μητσοτάκης στη δήλωση του μετά την παρέμβαση Ζελένσκι αναφέρθηκε επίσης στο Κυπριακό για να υποστηρίξει ότι “η μάχη της Ουκρανίας μας αφορά”. Ενώ εκ δεξιών της ΝΔ καραδοκούν για τη φιλορωσική ψήφο τόσο ο Κυριάκος Βελόπουλος, όσο και οι Φαήλος Κρανιδιώτης και Κωνσταντίνος Μπογδάνος που έσπευσαν να καταγγείλουν το Ζελένσκι για τη μη αναφορά στο Κυπριακό. Από το Μαξίμου σημειωτέον ότι υιοθετούσαν πλήρως την “εξήγηση” του κ.Τασούλα, ότι ενημερώθηκε για τα επίμαχα βίντεο λίγο πριν τη σύνδεση, καθώς και ότι πως δεν θα ήταν πρέπον να κληθεί ο Ουκρανός πρόεδρος να ενημερώσει εκ των προτέρων για το περιεχόμενο της παρέμβασης του, αλλά και ότι υπάρχουν τεχνικές δυσκολίες στην επικοινωνία με το Κίεβο. Ακολουθήστε το News247.gr στο Google News και μάθετε πρώτοι όλες τις ειδήσεις	                    Βίκυ Σαμαρά
170	"Δέκα λεπτά είναι υπερ-αρκετά για να πεις ""Όχι στον ναζισμό"""	…όχι όμως για την κυβέρνηση όταν περιμένει εναγωνίως την ομιλία Ζελένσκι στην Βουλή.	                        ΓΝΩΜΕΣ	Δέκα λεπτά είναι υπερ-αρκετά για να πεις &#034;Όχι στον ναζισμό&#034;	https://www.news247.gr/img/5928/9588495/591000/w660/660/azofvouli.jpg	2022-04-08 06:04	Ακούστηκαν πολλές δικαιολογίες από την κυβέρνηση για το ότι χθες στην Βουλή δόθηκε ο λόγος σε δύο (όπως αποδείχθηκε στην συνέχεια) μέλη του διαβόητου ναζιστικού τάγματος Αζόφ. Η χειρότερη όμως όλων ήταν αυτή που εξέφρασε ο Πρόεδρος της Βουλής Κώστας Τασούλας. Είπε ότι έμαθε πως περιέχονται δηλώσεις δύο στρατιωτικών από την Μαριούπολη μόλις 10 λεπτά πριν ξεκινήσει η ομιλία του Ουκρανού προέδρου Βολοντιμίρ Ζελένσκι στην οποία και ενσωματώθηκαν. Μια δικαιολογία που προφανώς γίνεται αποδεκτή και από την κυβέρνηση. Άλλωστε δεν εκφράστηκε καμία αποδοκιμασία στην πρακτική που ακολουθήθηκε. Τι επί της ουσίας δείχνει η επίκληση του χρόνου; Ότι 10 λεπτά δεν ήταν αρκετά για να αποφασίσει η κυβέρνηση αν στο Ελληνικό Κοινοβούλιο μπορεί ή όχι να δοθεί βήμα σε μία ναζιστική οργάνωση. Ένα παραστρατιωτικό σώμα που είναι παγκόσμια γνωστό για τις θηριωδίες του. Μόνον ο ΟΗΕ σε έκθεσή του, του έχει αποδώσει εγκλήματα πολέμου, δικαιοσύνης, εγκλήματα κατά φύλου και της ελευθερίας του τύπου. Σε απλά ελληνικά μιλά για ένα σώμα ένοπλων ναζιστών που σκοτώνουν, βιάζουν και τρομοκρατούν. Με τις μεθόδους που χρησιμοποιούσαν τα Ες-Ες και ο ναζιστικός στρατός του Αδόλφου Χίτλερ, στον οποίο και πιστεύουν. Επίσης ότι 10 λεπτά πριν την έναρξη της ομιλίας του Βολοντιμίρ Ζελένσκυ η κυβέρνηση δεν θέλησε καν να εξετάσει το περιεχόμενο των δηλώσεων που θα απευθύνονταν στην Βουλή. Προφανώς σε μία αγχώδη προσπάθεια παροχής διαπιστευτηρίων. Έτσι ώστε διεθνώς να φανεί ότι η Ελλάδα ακολουθεί πιστά το παράδειγμα άλλων χωρών που φιλοξένησαν διαγγέλματα του Ουκρανού προέδρου. Μια πρώτη «ανάγνωση» των γεγονότων, θα μπορούσε να αποδώσει το μεγαλύτερο μέρος της ευθύνης στον Πρόεδρο της Βουλής, Κώστα Τασούλα. Το πρόσωπο που είχε την υποχρέωση να προστατεύσει τον κοινοβουλευτικό θεσμό από όσα συνέβησαν. Είναι μία ορθολογική πλην όμως επιδερμική ανάλυση. Ο πρόεδρος της Βουλής δυστυχώς εξέφρασε το «πνεύμα» που διακατέχει ολόκληρη την κυβέρνηση, τον ίδιο τον πρωθυπουργό, Κυριάκο Μητοστάκη και με βάση αυτό λειτούργησε. Το «πνεύμα» του «πρόθυμου συμμάχου» και του «πιστού στρατιώτη της Δύσης». Την αντίληψη αυτή εξέθεσαν στα μάτια κάθε δημοκρατικού πολίτη οι εκπρόσωποι του Τάγματος Αζόφ. Βρέθηκαν να απευθύνονται στην Βουλή 2,5 χρόνια αφότου οι Ναζί της Χρυσής Αυγής έπαψαν να βρίσκονται στα έδρανά της. Δείχνοντας έτσι και το που μπορεί να οδηγήσει αυτή η προσέγγιση. Ακολουθήστε το News247.gr στο Google News και μάθετε πρώτοι όλες τις ειδήσεις	                    Γεράσιμος Λιβιτσάνος
171	(Α)Ζόφος στην Βουλή	Πρόκληση για τον δημοκρατικό κόσμο και διεθνής ευτελισμός το ότι δόθηκε ο λόγος στους ναζιστές των Ταγμάτων Αζόφ, μέσα στο ελληνικό κοινοβούλιο.  Η κυβέρνηση επιρρίπτει ευθύνες στους ...πάντες εκτός από την ίδια. 	                        ΠΟΛΙΤΙΚΗ	(Α)Ζόφος στην Βουλή	https://www.news247.gr/img/8182/9588619/137000/w660/660/mitsotakisvouli.jpg	2022-04-08 06:01	Μια ζοφερή μέρα για τον κοινοβουλευτικό θεσμό αλλά και την Δημοκρατία, ήταν η χθεσινή αφού σε δύο μέλη του ναζιστικού Τάγματος Αζόφ «δόθηκε βήμα» ώστε να απευθυνθούν στην Βουλή, μέσω της ομιλίας του Ουκρανού προέδρου Βολοντιμίρ Ζελένσκυ. Εξίσου ζοφερό όμως είναι το ότι η κυβέρνηση παρά την αντικειμενική της ευθύνη επιχειρεί να «προσπεράσει» και να υποβαθμίσει το γεγονός, που αποτέλεσε πρόκληση για τον δημοκρατικό κόσμο της χώρας. Σε κάθε περίπτωση τα χθεσινά γεγονότα στη Βουλή, υπονόμευσαν την αλληλεγγύη στον Ουκρανικό λαό ενάντια στην Ρωσική εισβολή. Αυτή που έντονα και πολύτροπα εκφράζεται τόσο από το σύνολο των πολιτικών κομμάτων όσο και από τους πολίτες της χώρας. Υποβάθμιση Αν και ο ίδιος ο Κυριάκος Μητσοτάκης προσκάλεσε τον Βολοντιμίρ Ζελένσκυ να απευθυνθεί στην ελληνική Βουλή, προσπέρασε τα γεγονότα , που προκάλεσαν την αντίδραση σύσσωμης της αντιπολίτευσης,. Δεν αναφέρθηκε καν στο θέμα.της παρέμβασης των Ταγμάτων Αζόφ, εστιάζοντας αποκλειστικά στην ομιλία του Ουκρανού προέδρου. Το ζήτημα αφέθηκε να χειριστεί ο κυβερνητικός εκπρόσωπος Γιάννης Οικονόμου που αρκέστηκε στην εξής φράση: «Η συμπερίληψη στην ομιλία του (σ.σ του Β.Ζελένσκι) μηνύματος μέλους του τάγματος Αζόφ ήταν λανθασμένη και άστοχη». Όπως επίσης και ο πρόεδρος της Βουλής Κώστα Τασούλας, που επιχείρησε τις πολιτικές ευθύνες της κυβέρνησης να τις μεταφέρει σε ...επίπεδο υπηρεσιών, μιλώντας για προβλήματα στην μετάφραση, την εταιρία που ανέλαβε την μετάδοση του μηνύματος και λειψή συνεννόηση με την Ουκρανική Πρεσβεία. Η τελευταία πάντως υπερασπίστηκε το Τάγμα Αζοφ λέγοντας ότι είναι τμήμα της Εθνικής Φρουράς της Ουκρανίας. Ουσιαστικά η στάση της κυβέρνησης δείχνει ότι δεν προτίθεται να αναλάβει την ευθύνη για ένα γεγονός τέτοιου μεγέθους και συμβολισμού. Πόσο μάλλον να την αποδώσει σε στελέχη της. Αντιθέτως δεν φαίνεται να διστάζει να την μεταφέρει σε οποιονδήποτε άλλον, ακόμη και στον ίδιο τον Βολοντιμίρ Ζελένσκυ. Ενδεικτική είναι η φράση του Κώστα Τασούλα που επισήμανε πως ο Ουκρανός πρόεδρος πήρε το δικαίωμα να μιλήσει στην Βουλή και «το άσκησε όπως νομίζει, δεν θέλω να κριτικάρω πως» Παράλληλα όμως η κυβέρνηση ασκεί κριτική σε όσους αναδεικνύουν το ζήτημα αυτό. Είναι χαρακτηριστική η αναφορά του κυβερνητικού εκπροσώπου σύμφωνα με την οποία «είναι εξοργιστική και ανέντιμη η χρήση αυτού του λάθους από μερίδα της αντιπολίτευσης» την οποία κάλεσε να ξεκαθαρίσει αν «είναι με τους Ουκρανούς, που μάχονται για την ελευθερία τους, ή με τους εισβολείς του Πούτιν;». Ευτελισμός διεθνών διαστάσεων Μετά τα όσα έγιναν χθες στην Βουλή η κυβέρνηση έχει στα χέρια της την ευθύνη ενός ευτελισμού του κοινοβουλευτικού θεσμού, διεθνών διαστάσεων. Γιατί μόνον στην Ελληνική Βουλή δόθηκε ο λόγος σε εκπροσώπους του ναζιστικού Τάγματος Αζόφ. Παρότι ο Βολοντιμίρ Ζελένσκυ έχει απευθύνει μηνύματα σε δεκάδες κοινοβούλια και διεθνείς οργανισμούς έως τώρα, όπως στο κοινοβούλιο της Ιταλίας και της Γερμανίας, δεν υπήρξαν τέτοιου είδους φαινόμενα. Χαρακτηριστικό είναι το παράδειγμα της Κυπριακής Βουλής στην οποία ο Ουκρανός πρόεδρος απευθύνθηκε χθες το απόγευμα, δίχως ανάλογα «εμβόλιμα» βίντεο. Αξίζει επίσης να σημειωθεί ότι μεταξύ άλλων το Τάγμα Αζοφ, εκτός από τις βαναυσότητες με τις οποίες βαρύνεται (δολοφονίες, βιασμοί, εγκλήματα πολέμου) θεωρείται υπεύθυνο και για πολλές επιθέσεις εναντίον της ελληνικής μειονότητας στην Ουκρανία. Το στοιχείο δηλαδή που συχνά επικαλείται η κυβέρνηση για την εμπλοκή της χώρας στα τεκταινόμενα στην περιοχή. Εντονότατες αντιδράσεις από την αντιπολίτευση Η «παρουσία» στην Βουλή μελών του Τάγματος Αζόφ, προκάλεσε τις εντονότατες αντιδράσεις των κομμάτων του κέντρου και της αριστεράς, που – με διαφορετική ένταση ίσως- έθεσαν θέμα κυβερνητικών ευθυνών. Ο ΣΥΡΙΖΑ αντέδρασε στο κορυφαίο δυνατό επίπεδο, με ανάρτηση του Αλέξη Τσίπρα στα μέσα κοινωνικής δικτύωσης που έκανε λόγο για «ιστορική ντροπή». Ανέφερε ότι «η ομιλία μελών του νεοναζιστικού Τάγματος Αζόφ στη Βουλή των Ελλήνων αποτελεί πρόκληση» τονίζοντας πως «την απόλυτη ευθύνη φέρει ο Πρωθυπουργός». Τόνισε παράλληλα ότι «η αλληλεγγύη στον ουκρανικό λαό είναι δεδομένη. Οι ναζί όμως δεν μπορεί να έχουν το λόγο στη Βουλή». Μάλιστα σήμερα στην παρουσία του στο Διεθνές Φόρουμ των Δελφών ο Αλέξης Τσίπρας αναμένεται να επανέλθει στο θέμα αυτό, συνδέοντάς το συνολικά με την εξωτερική πολιτική της κυβέρνησης και την στάση της στον Πόλεμο στην Ουκρανία, όπως και με ζητήματα δημοκρατίας και εσωτερικής επικαιρότητας. Εξηγήσεις από τον πρόεδρο της Βουλής, Κώστα Τασούλα, ζήτησε με δήλωσή της η γραμματέας της Κ.Ο του Κινήματος Αλλαγής Ευαγγελία Λιακούλη. Σημειώνοντας πως «το ερώτημα που ευθέως τίθεται είναι αν ο Πρόεδρος της Βουλής γνώριζε και ενέκρινε τις ομιλίες προσώπων που δεν είχαν καμία θεσμική αρμοδιότητα και για τις οποίες δεν υπήρξε καμία ενημέρωση». Επίσης ο επικεφαλής της Κ.Ο του Κινήματος Αλλαγής Μιχάλης Κατρίνης αποκάλεσε την ομιλία μελών του Τάγματος Αζοφ «μια εξέλιξη που μας αιφνιδίασε εξαιρετικά δυσάρεστα». Ως δικαίωση της στάσης του, αφού δεν παραβρέθηκε στην ομιλία του Β.Ζελένσκυ, αποτιμά την εξέλιξη το ΚΚΕ, που σημείωσε σε σχόλιο του Γραφείου Τύπου πως «ντράπηκε και η ντροπή» από όσα συνέβησαν. Το ΚΚΕ ψέγει τα κόμματα που παραβρέθηκαν χθες στην Βουλή και συνδέει το γεγονός και με την φύση της κυβέρνησης του Βολοντιμίρ Ζελένσκι θεωρώντας ότι προέκυψε από «συνθήκες εκβιασμών προς τον ουκρανικό λαό» και συνεργάζεται «με φασιστικά τάγματα εφόδου όπως το τάγμα του Αζόφ, που έχει ενταχθεί οργανικά στον ουκρανικό στρατό, την αστυνομία και όλες τις κρατικές δομές». Άμεση ήταν η αντίδραση του Μέρα 25 με τον Γιάννη Βαρουφάκη να δηλώνει πως «ο Πρόεδρος Ζελένσκι μόλις πρόσβαλε τη Βουλή των Ελλήνων δίνοντας βήμα σε ναζί μέλη του Τάγματος Αζόφ και, έτσι, υπονόμευσε τον αγώνα των Ουκρανών εναντίον του στρατού του Πούτιν». Μάλιστα ο μοναδικός εκπρόσωπος του κόμματος στο κοινοβούλιο ο βουλευτής Γιώργος Λογιάδης αποχώρησε από την Βουλή. Σε ανακοίνωση του το Μέρα 25 χαρακτήρισε το γεγονός «απαράδεκτο» επισημαίνοντας ότι είναι «ο απόλυτος εξευτελισμός και συνέβη με την πλήρη κάλυψη και ανοχή του Προέδρου της Βουλής και της Κυβέρνησης αλλά και όλων όσοι παρέμειναν στην αίθουσα». Ακολουθήστε το News247.gr στο Google News και μάθετε πρώτοι όλες τις ειδήσεις	                        Γεράσιμος Λιβιτσάνος
172	Ούτε μια συγγνώμη;	Ο Γιώργος Καρελιάς γράφει για τα αναπάντητα ερωτήματα και τις ευθύνες γύρω από τα όσα ντροπιαστικά συνέβησαν την Πέμπτη στο Κοινοβούλιο.	                        ΓΝΩΜΕΣ	Στιγμιότυπο από την ομιλία Ζελένσκι στο Ελληνικό Κοινοβούλιο	https://www.news247.gr/img/4569/9588279/005000/w660/660/vouli-zelenskyy.jpg	2022-04-08 06:00	Ας καταφύγουμε σε μια ακραία υπερβολή, για να δούμε το μέγεθος του ατοπήματος, που έγινε την Πέμπτη στη Βουλή. Ας υποθέσουμε ότι η Τουρκία είχε εισβάλει στην Ελλάδα και η Πρόεδρος της Δημοκρατίας και ο Πρωθυπουργός εμφανίζονταν στα Κοινοβούλια όλου του κόσμου για να καταγγείλουν τον εισβολέα. Θα διανοούνταν ποτέ η κυρία Σακελλαροπούλου και ο κ. Μητσοτάκης, στη μέση μιας ομιλίας τους, να δώσουν το λόγο σε έναν Μιχαλολιάκο, Παππά ή Κασιδιάρη, συστήνοντάς τους ως «μαχητές»; Δεν χρειάζεται απάντηση. Δεν θα το έκαναν. Τότε γιατί ο Ζελένσκι παρουσίασε στην ελληνική Βουλή δύο μέλη του διαβόητου τάγματος Αζόφ, γνωστότατου για τις νεοναζιστικές «περγαμηνές» του; Ούτε σ’ αυτό χρειάζεται απάντηση. Ο Ζελένσκι είναι πρόεδρος μιας χώρας που έχει δεχτεί επίθεση. Εχει δικαίωμα να κάνει τα πάντα, ώστε να εκθέσει τον εισβολέα. Πάντως, με τη χτεσινή εικόνα των δυο «Αζοφιστών» μάλλον θα τρίβουν τα χέρια τους οι Ρώσοι προπαγανδιστές, που μιλάνε για «αποναζιστικοποίηση» της Ουκρανίας. Αυτό που μένει να απαντηθεί είναι τι ήταν αυτό που έγινε στην ελληνική Βουλή. «Μεγάλο λάθος», που είπε ο Σαμαράς; «Πρόκληση», που λέει η αντιπολίτευση; Ή μήπως μια τερατώδης γκάφα, που οφείλεται σε ασύγγνωστη επιπολαιότητα;  Οι παιδιαριώδεις δικαιολογίες του Προέδρου του Σώματος μάλλον σ’ αυτό κατατείνουν. Ολοι γνωρίζαμε ότι στο ελληνικό Κοινοβούλιο θα μιλούσε ο πρόεδρος της Ουκρανίας. Ο κ. Τασούλας είπε ότι, δέκα λεπτά πριν αρχίσει η ομιλία του, έμαθε πως θα εμφανίζονταν και «δυο στρατιωτικοί». Είπε, επίσης, ότι ο διερμηνέας δεν κατάλαβε κάν ότι ο ένας από αυτούς θα συστηνόταν ως «αζοφιστής». Και ότι την ευθύνη για τη σύνδεση και το βίντεο που παρουσιάστηκαν την είχε ιδιωτική εταιρεία. Επομένως, ουδείς φταίει γι’ αυτό που είδαμε. Πολύ κυνικό για εκλεγμένους άρχοντες. Αδιανόητες οι δηλώσεις του τύπου «να μη χάσουμε τη μεγάλη εικόνα» (εισβολή στην Ουκρανία) και «δώσουμε άλλοθι στη ρωσική προπαγάνδα» Η μεγάλη εικόνα έχει διαμορφωθεί και δεν περίμενε ο κόσμος όλος την ομιλία Ζελένσκι στο ελληνικό Κοινοβούλιο για να την καταλάβει. Ο πρόεδρος της Ουκρανίας έχει κάνει πλήθος τέτοιων ομιλιών. Και η ρωσική προπαγάνδα μάλλον διευκολύνθηκε από τη χτεσινή γκάφα. Θα αρκούσε από τον πρωθυπουργό, τον πρόεδρο της Βουλής ή όποιον άλλον αισθάνεται ότι έχει ευθύνη μια συγγνώμη δύο λέξεων: «Εγινε λάθος». Αντ’ αυτού ακούσαμε μόνο δικαιολογίες. Και με τις δικαιολογίες συμβαίνει αυτό που έχει πει ο Βενιαμίν Φραγκλίνος: «Όποιος είναι καλός στις δικαιολογίες σπανίως είναι καλός σε οτιδήποτε άλλο». Ακολουθήστε το News247.gr στο Google News και μάθετε πρώτοι όλες τις ειδήσεις	                    Γιώργος Καρελιάς
173	"Αναστασιάδης για Ζελένσκι: ""Μας ενοχλεί που δεν υπήρξε αναφορά στην τουρκική εισβολή στην Κύπρο"""	Ο Νίκος Αναστασιάδης σχολίασε την ομιλία Ζελένσκι στην Κυπριακή Βουλή, εκφράζοντας τη δυσαρέσκειά του για το γεγονός ότι ο Ουκρανός πρόεδρος δεν καταδίκασε την εισβολή της Τουρκίας στην Κύπρο.	                        ΚΟΣΜΟΣ	Ο Πρόεδρος της Κυπριακής Δημοκρατίας, Νίκος Αναστασιάδης	https://www.news247.gr/img/9786/9588316/884000/w660/660/nikos_anastasiades.jpg	2022-04-07 23:21	"Ο Πρόεδρος της Κυπριακής Δημοκρατίας, Νίκος Αναστασιάδης παρέστη το απόγευμα της Πέμπτης στην ομιλία του Προέδρου της Ουκρανίας κ. Βολοντιμίρ Ζελένσκι ενώπιον της Βουλής των Αντιπροσώπων μέσω τηλεδιάσκεψης. Μετά την ομιλία του Προέδρου της Ουκρανίας, εξερχόμενος της Ολομέλειας της Κυπριακής Βουλής, και σε παρατήρηση δημοσιογράφου ότι ο Ζελένσκι στην ομιλία του δεν καταδίκασε την εισβολή της Τουρκίας στην Κύπρο, ο Πρόεδρος της Κυπριακής Δημοκρατίας ανέφερε σχετικά με την ομιλία ότι ""δεν είναι αυτό το οποίο περιμέναμε σήμερα"". ""Βεβαίως και αυτό θα έπρεπε να γίνει, θέλω να είμαι ευθύς και κατηγορηματικός. Αυτό που σήμερα αναμέναμε είναι να ακούσουμε αυτά που υποφέρει ο ουκρανικός λαός τώρα, αλλά τα ίδια που είχαμε υποφέρει το 1974. Μας ενοχλεί το γεγονός ότι δεν υπήρξε η οποιαδήποτε αναφορά. Οι αρχές δικαίου δεν διακρίνουν μεταξύ κρατών και παραβιάζονται τα δικαιώματα των μεν αλλά αγνοούνται τα δικαιώματα των άλλων"", τόνισε αρχικά ο Νίκος Αναστασιάδης. ""Αυτό που εμείς πράξαμε είναι το προς τη διεθνή νομιμότητα καθήκον μας. Αν υπάρχουν άλλοι με ελαστικότερες συνειδήσεις ή που μπορεί να ανεχθούν ανάλογες πράξεις αρκεί να μην επηρεάζονται οι ίδιοι, αυτό είναι παντελώς ξένο από τις αρχές που διέπει μια ευρωπαϊκή χώρα και ιδιαίτερα μια χώρα που βίωσε και βιώνει ακόμα μέχρι και σήμερα τα δεινά μιας εισβολής που στήθηκε ή αιτιολογήθηκε πάνω στα ίδια ακριβώς επιχειρήματα και πάνω στα ίδια, δυστυχώς, ανύπαρκτα γεγονότα"", συνέχισε ο ίδιος. Ερωτηθείς αν η Κυπριακή Κυβέρνηση θα παραμείνει πιστή στις θέσεις αρχών σε ό,τι αφορά το Ουκρανικό, ο Πρόεδρος της Κυπριακής Δημοκρατίας απάντησε ""βεβαίως. Υπάρχει αμφιβολία;"". Τέλος, σε ερώτηση αν υπάρχει περίπτωση ανάκλησης διαβατηρίων Ρώσων ολιγαρχών, ο Νίκος Αναστασιάδης υποστήριξε ότι ""το Υπουργικό Συμβούλιο εξουσιοδότησε σήμερα τον Υπουργό Εσωτερικών να προχωρήσει με τη διαδικασία ανάκλησης τεσσάρων από τα 850 που είναι στη λίστα των κυρώσεων της ΕΕ. Οι υπόλοιποι (στη λίστα), οι οποίοι έχουν διαβατήρια δεν έχουν πάρει το σχετικό διαβατήριο από την Κυπριακή Δημοκρατία"". Παρακάτω η ομιλία Ζελένσκι στην Ολομέλεια της Κυπριακής Βουλής:  Ακολουθήστε το News247.gr στο Google News και μάθετε πρώτοι όλες τις ειδήσεις"	news247
174	"Ομιλία Ζελένσκι στη Βουλή: Μέλος του Τάγματος Αζόφ και ο μασκοφόρος ""Αναστάσιος"""	"Ο δεύτερος μαχητής που εμφανίστηκε μέσω βίντεο στο ελληνικό κοινοβούλιο, συστήθηκε ως ""Αναστάσιος"", λέγοντας ότι βρίσκεται ανάμεσα στους ""αμυνόμενους της Μαριούπολης"". Η αναφορά στο ""Τάγμα Αζόφ""."	                        ΠΟΛΙΤΙΚΗ	Ο μασκοφόρος &#034;Αναστάσιος&#034;	https://www.news247.gr/img/7117/9588120/378000/w660/660/anastasios-vouli.jpg	2022-04-07 18:56	"Στο ""Τάγμα Αζόφ"" φαίνεται πως ανήκει και ο δεύτερος μαχητής ο οποίος εμφανίστηκε μέσω βίντεο κατά τη διάρκεια της ομιλίας του Βολοντίμιρ Ζελένσκι στο ελληνικό κοινοβούλιο το μεσημέρι της Πέμπτης. Σε ανάρτηση που έκανε ο ουκρανός πρόεδρος, στην οποία παραθέτει την ομιλία του στην Βουλή με αγγλικούς υπότιτλους, ο δεύτερος στρατιώτης που εμφανίζεται στο βίντεο συστήνεται ως ""Αναστάσιος"", λέγοντας ότι βρίσκεται ανάμεσα στους ""αμυνόμενους της Μαριούπολης"". Ο μασκοφόρος μαχητής, κατά τη διάρκεια του μηνύματός του, αναφέρεται στο ""Τάγμα Αζόφ"", χωρίς ωστόσο να λέει ξεκάθαρα αν είναι μέλος του. ""Το 'Τάγμα Αζόφ' έχει το κουράγιο να αντιμετωπίσει πολύ ισχυρότερες αντίπαλες δυνάμεις. Έχετε το κουράγιο να έρθετε με ανθρωπιστική βοήθεια για τους πολίτες της Μαριούπολης; Είναι και δικοί σας άνθρωποι. Βοηθήστε να σωθούν"", είπε ο ίδιος, μεταξύ άλλων. Δείτε το σχετικό απόσπασμα στο 9:40 του παρακάτω βίντεο: Τάγμα Αζοφ στην Βουλή - Το χρονικό της ντροπής Κατά τη διάρκεια της ομιλίας του Βολοντίμιρ Ζελένσκι στο Ελληνικό Κοινοβούλιο, ο πρόεδρος της Ουκρανίας θέλησε να δώσει τον λόγο σε δύο στρατιώτες που πολεμούν τη Ρωσία. Ένας εξ αυτών μάλιστα, ο πρώτος που μίλησε στην ελληνική Βουλή, επίσης μέσω τηλεδιάσκεψης, είπε πως είναι Ελληνοουκρανός, με καταγωγή από τη Μαριούπολη, τονίζοντας πως ο παππούς του είχε πολεμήσει στον Β' Παγκόσμιο Πόλεμο. Το παράδοξο, όμως, είναι πως ο εν λόγω στρατιώτης-ομιλητής που απευθύνθηκε μέσα στο Ελληνικό Κοινοβούλιο είναι μέλος του νεοναζιστικού Τάγματος του Αζόφ, πράγμα που αποκάλυψε ο ίδιος στην αρχή της ομιλίας του και πριν αναφερθεί στην τραγική κατάσταση της Μαριούπολης. Ο ίδιος παραδέχτηκε πως είναι μέλος της ακροδεξιάς ομάδας της εθνικής φρουράς της Ουκρανίας, που πολεμά αυτή την περίοδο στη χώρα, σε μία ντροπιαστική στιγμή μέσα στην ελληνική Βουλή και ένα μελανό σημείο της γενικότερης ομιλίας Ζελένσκι. ""Καλημέρα αξιότιμα μέλη της ελληνικής Βουλής. Απευθύνομαι σε εσάς σαν Έλληνας στην καταγωγή. Λέγομαι Μιχαήλ. Ο παππούς μου πολέμησε στον Β' Παγκόσμιο Πόλεμο κατά των ναζιστών. Τραυματίστηκε τρεις φορές. Εγώ γεννήθηκα στη Μαριούπολη και συμμετέχω στην άμυνα της πόλης από τους Ρώσους ναζιστές. Δεν θα μιλήσω για τις δυσκολίες που έχουμε στην ουκρανική άμυνα, μέσα από το Τάγμα Αζόφ, αυτό είναι το χρέος μου έναντι της πόλης μου, είναι το χρέος μου σαν άντρας. Πρέπει να μιλήσω για τις καταστροφικές συνθήκες στις οποίες βρίσκεται η ειρηνική Μαριούπολη"", είπε ο εν λόγω στρατιώτης. Δείτε το σχετικό βίντεο: Αντιδράσεις από τον ΣΥΡΙΖΑ - Αποχώρησαν τέσσερις βουλευτές Το εν λόγω στιγμιότυπο προκάλεσε αλγεινή εντύπωση και αντιδράσεις από ένα μεγάλο μέρος της αντιπολίτευσης, ανεξάρτητα από την παρουσία ή όχι των κομμάτων στη Βουλή. Η Γραμματέας της ΚΟ του ΣΥΡΙΖΑ-ΠΣ, Όλγα Γεροβασίλη σημείωσε χαρακτηριστικά: ""Ακούσαμε σήμερα με σεβασμό και αλληλεγγύη το δημοκρατικά εκλεγμένο Πρόεδρο της Ουκρανίας, κ. Ζελένσκι, ο οποίος αντιστέκεται στην εισβολή της Ρωσίας στην Ουκρανία και δηλώνουμε τη συμπαράστασή μας. Από εκεί και μετά όμως, είναι απαράδεκτο ότι σήμερα στο ελληνικό Κοινοβούλιο απευθύνθηκε μαζί με τον Πρόεδρο Ζελένσκι, μέλος του Τάγματος Αζόφ. Σε λίγη ώρα έχουμε Διάσκεψη των Προέδρων και θα ζητηθούν εξηγήσεις από τον Πρόεδρο της Βουλής, τον κ. Τασούλα, αν ήταν ενημέρος, αν συμφώνησε. Διότι νομίζω ότι αυτό αποτελεί μεγάλο ατόπημα"". Να σημειωθεί πως, η ΚΟ του ΣΥΡΙΖΑ εμφανίστηκε τελικά με αρκετές απουσίες στη Βουλή, ενώ οι παρόντες βουλευτές δεν χειροκρότησαν στο τέλος της ομιλίας Ζελένσκι. Μάλιστα, όταν έγινε η παρέμβαση του στρατιωτικού από το Τάγμα Αζοφ, τέσσερις βουλευτές του ΣΥΡΙΖΑ αποχώρησαν από τη Βουλή. Ο λόγος για τους Θοδωρή Δρίτσα, Νίκο Φίλη, Γιάννη Γκιόλια και Γιώργο Βαρεμένο. Δυσαρέσκεια Αντώνη Σαμαρά - ""Μεγάλο λάθος"" Αντίδραση πάντως στην ομιλία του στρατιωτικού από το Τάγμα Αζόφ, φέρεται να υπήρξε και από τον πρώην πρωθυπουργό Αντώνη Σαμαρά. Σύμφωνα με πληροφορίες μιλώντας σε ""πηγαδάκι"" στην Βουλή χαρακτήρισε τα όσα έγιναν ""μεγάλο λάθος"". ΚΚΕ: ""Ντράπηκε και η ντροπή"" Οργισμένη αντίδραση και από την ΚΕ του ΚΚΕ, που σχολίασε το περιστατικό με ανάρτηση στα social media: ""Ντράπηκε και η ντροπή σήμερα στη Βουλή και την ομιλία Ζελένσκι, με τα κόμματα του ΝΑΤΟϊκού τόξου να χειροκροτάνε τους ναζί του τάγματος Αζόφ, επειδή αυτό επιβάλλουν οι ΝΑΤΟϊκές οδηγίες και δεσμεύσεις. Απόλυτη δικαίωση για τη στάση του ΚΚΕ"". Αποχώρησε ο εκπρόσωπος του ΜέΡΑ 25 Όπως έγινε γνωστό από το ΜέΡΑ 25, ο μοναδικός εκπρόσωπος του κόμματος στην ομιλία Ζελένσκι, Γιώργος Λογιάδης αποχώρησε από τη Βουλή όταν πήρε τον λόγο ο Ελληνοουκρανός στρατιώτης. ""Αυτό που συνέβη σήμερα στο Ελληνικό Κοινοβούλιο είναι απαράδεκτο, είναι καταδικαστέο, είναι ο απόλυτος εξευτελισμός και συνέβη με την πλήρη κάλυψη και ανοχή του Προέδρου της Βουλής και της Κυβέρνησης αλλά και όλων όσοι παρέμειναν στην αίθουσα. Ο εκπρόσωπος του ΜέΡΑ25 Γιώργος Λογιάδης αποχώρησε άμεσα από την αίθουσα της Βουλής μόλις έγινε αντιληπτό πως μέλη του Τάγματος Αζόφ πήραν τον λόγο. Το ΜέΡΑ25 είναι αλληλέγγυο στον Ουκρανικό Λαό, όχι στο ναζιστικό Τάγμα Αζόφ!"", αναφέρεται σε ανάρτηση του κόμματος. Ποια κόμματα συμμετείχαν και ποια απείχαν Στην ομιλία του Ουκρανού προέδρου δεν παρέστη το ΚΚΕ, σύμφωνα με το οποίο ""η καταδίκη της απαράδεκτης εισβολής και του ιμπεριαλιστικού πολέμου που διεξάγει η Ρωσία στο έδαφος της Ουκρανίας, και ταυτόχρονα η αλληλεγγύη προς τον λαό της Ουκρανίας δεν έχει καμία σχέση με την οποιαδήποτε στήριξη στον Πρόεδρο Β. Ζελένσκι. Και η συγκεκριμένη συνεδρίαση έχει τέτοια ακριβώς χαρακτηριστικά, καθότι και ο Ζελένσκι είναι μέρος του προβλήματος, επικεφαλής μιας αντιδραστικής κυβέρνησης, που έχει συνταχθεί με το στρατόπεδο των ΗΠΑ-ΝΑΤΟ-ΕΕ που ευθύνεται και αυτό για τον πόλεμο και τα δεινά του λαού της Ουκρανίας"". Από την πλευρά της, η Ελληνική Λύση, επίσης απουσίαζε, αναφέροντας ότι ""η απόφαση του πρωθυπουργού για την πρόσκληση – διάγγελμα του Ουκρανού προέδρου Βολοντιμίρ Ζελένσκι στο ελληνικό κοινοβούλιο, συνιστά παραβίαση του κανονισμού της Βουλής των Ελλήνων, ο οποίος στο άρθρο 62Α περιγράφει με σαφήνεια την διαδικασία πρόσκλησης ενός αρχηγού κράτους"". Το ΜέΡΑ25 εκπροσωπήθηκε συμβολικά διά εκπροσώπου του, κάνοντας νωρίτερα λόγο για διαδικασία που μετατρέπει το Κοινοβούλιο σε χώρο μονολόγου και όχι διαλόγου. «Η Βουλή των Ελλήνων πρέπει πάντα να είναι χώρος διαλόγου. Ο σεβασμός του Κοινοβουλίου απαιτούσε, κατ’ ελάχιστον, να δοθεί η δυνατότητα στους Προέδρους των Κοινοβουλευτικών Ομάδων για μια ολιγόλεπτη αντιφώνηση – μια μικρή επιμήκυνση της διαδικασίας που, όμως, θα απέτρεπε την ανεπίτρεπτη μετατροπή του Κοινοβουλίου σε χώρο διαγγελμάτων. Εάν ο Πρόεδρος Ζελένσκι δεν έχει τη δυνατότητα να παρακολουθήσει τις αντιφωνήσεις σε πραγματικό χρόνο, θα μπορούσε η Βουλή να αναλάβει την ευθύνη να του τις διαβιβάσει», αναφέρεται στη σχετική επιστολή που εστάλη στον πρόεδρο της Βουλής. Σύσσωμη βρέθηκε η Νέα Δημοκρατία, αλλά και το Κίνημα Αλλαγής, ενώ με αρκετές απουσίες παρέστη η ΚΟ του ΣΥΡΙΖΑ-ΠΣ. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
175	Τάγμα Αζοφ στην Βουλή: Δεν ήξερε, δεν άκουσε ο Κώστας Τασούλας	Πληροφορήθηκε 10 λεπτά πριν ότι θα υπάρξει βίντεο όπου μιλούν στρατιώτες από την Μαριούπολη δήλωσε ο πρόεδρος της Βουλής. Επικαλέστηκε προβλήματα στην μετάφραση και τεχνικά ζητήματα.	                        ΠΟΛΙΤΙΚΗ	Ειδική συνεδρίαση της Ολομέλειας της Βουλής 	https://www.news247.gr/img/6383/9587980/971000/w660/660/azof.jpg	2022-04-07 16:37	Να υποβαθμίσει σε… τεχνικό λάθος, αιφνιδιασμό και ασυνεννοησία των υπηρεσιών, την παρέμβαση μέλους του Τάγματος Αζόφ στην Βουλή κατά την ομιλία του Β. Ζελέσκσυ θέλησε με εξηγήσεις που έδωσε στους κοινοβουλευτικούς συντάκτες ο πρόεδρος της Βουλής, Κώστας Τασούλας. Μάλιστα δήλωσε ότι δεν προτίθεται να βγάλει κάποια ανακοίνωση αποδοκιμασίας για τα όσα συνέβησαν. Ο Πρόεδρος της Βουλής υποστήριξε αναφορικά με το επίμαχο βίντεο πως «έμαθα 10 λεπτά πριν ότι θα μιλήσουν στρατιώτες και θα μας πουν τις κακουχίες που τραβάνε υπερασπιζόμενοι την Μαριούπολη». Σημείωσε επίσης ότι στις επαφές που έγιναν με την Ουκρανική πρεσβεία «είχαν την εντύπωση ότι θα ήταν βίντεο με σκηνές του πολέμου. Μου είπαν ότι θα είναι στρατιώτες. Ο επίσημος μεταφραστής της ουκρανικής πρεσβείας μου είπε ότι λένε αυτά που τραβάνε στη Μαριούπολη». Μάλιστα ανέφερε πως ο ίδιος δεν πρόσεξε την αναφορά στο Τάγμα Αζόφ. Όπως είπε για την παρέμβαση του στρατιωτικού από την Μαριούπολη «δεν άκουσα για το Αζόφ. Άκουσα για τον παππού του και ρώτησα μετά που έγινε αυτή η μάχη». Παράλληλα όμως δικαιολόγησε έμμεσα την πράξη του Β.Ζελένσκυ λέγοντας πως «του δώσαμε αυτό το δικαίωμα (σ.σ να μιλήσει στην Βουλή). Το άσκησε όπως νομίζει και δεν θέλω να κριτικάρω πως». Τόνισε επίσης ότι δεν θα ανταποκριθεί στο αίτημα του ΣΥΡΙΖΑ να εκδόσει ανακοίνωση αποδοκιμασίας. Όπως είπε «δεν θα βγάλω ανακοίνωση, δεν θα συμβάλλω να ανατραπεί η μεγάλη εικόνα». Υποστήριξε ότι είναι «τεράστιο λάθος να θέλουμε να μειώσουμε τη μεγάλη εικόνα και να διευκολύνουμε την προπαγάνδα της Ρωσίας. Θέλουμε να αλλάξουμε τη μεγάλη εικόνα και να μετατρέψουμε την εικόνα ότι (σ.σ ο Β.Ζελένσκυ) μίλησε μέσα στη Βουλή για ελευθερία ή θάνατο». Ακολουθήστε το News247.gr στο Google News και μάθετε πρώτοι όλες τις ειδήσεις	                        Γεράσιμος Λιβιτσάνος
176	Σοκ στη ΝΔ για τον μαχητή του τάγματος Αζόφ στη Βουλή - Πυρά από Σαμαρά, μισόλογα από Μαξίμου	Μούδιασαν οι βουλευτές της ΝΔ όταν ο Β. Ζελένσκι έδωσε το λόγο σε μαχητή του νεοναζιστικού τάγματος Αζόφ. Άστοχη επιλογή λέει ο Γ. Οικονόμου και τα βάζει με το ΣΥΡΙΖΑ	                        ΠΟΛΙΤΙΚΗ	Ο πρώην πρωθυπουργός, Αντώνης Σαμαράς	https://www.news247.gr/img/9562/9587838/190000/w660/660/samaras.jpg	2022-04-07 15:02	"Σε εμφανή αμηχανία βρίσκονται κυβέρνηση και Νέα Δημοκρατία, μετά την απίστευτη κίνηση του Βολοντιμίρ Ζελένσκι, να δώσει το λόγο σε μαχητή του νεοναζιστικού τάγματος Αζόφ, κατά τη ζωντανή του σύνδεση με την ελληνική Βουλή. Αλλά και γιατί ο πρόεδρος της Ουκρανίας απέφυγε να αναφερθεί στην Κύπρο παρά την “πάσα” που του έδωσε ο πρόεδρος του Κοινοβουλίου, Κώστας Τασούλας. Ο πρωθυπουργός Κυριάκος Μητσοτάκης στη δήλωση του μετά την παρέμβαση Ζελένσκι αναφέρθηκε επίσης στο κυπριακό, υποστηρίζοντας ότι “η μάχη της Ουκρανίας μας αφορά”. Δεν αναφέρθηκε όμως στο επίμαχο ζήτημα με τον μαχητή του τάγματος Αζόφ. Καθώς όμως οι αντιδράσεις πλήθαιναν ο κυβερνητικός εκπρόσωπος Γιάννης Οικονόμου με δήλωση του χαρακτήρισε άστοχη και λανθασμένη τη συμπερίληψη στο μήνυμα Ζελένσκι μέλους του τάγματος Αζόφ, επιτέθηκε όμως στην αντιπολίτευση και το ΣΥΡΙΖΑ, επιμένοντας στην κατηγορία για ίσες αποστάσεις. Ο κ. Οικονόμου ειδικότερα δήλωσε: “Ο Πρόεδρος Ζελένσκι, στην ομιλία του στο Ελληνικό Κοινοβούλιο, περιέγραψε τα δεινά που προκαλεί στον ουκρανικό λαό η ρωσική εισβολή και εστίασε στην ηρωική αντίσταση του λαού του. Η συμπερίληψη στην ομιλία του μηνύματος μέλους του τάγματος Αζόφ ήταν λανθασμένη και άστοχη. Είναι όμως εξοργιστική και ανέντιμη η χρήση αυτού του λάθους από μερίδα της αντιπολίτευσης, με πρωτοστάτη τον κ. Τσίπρα, ώστε να δικαιολογήσουν για άλλη μια φορά τη ρωσική εισβολή. Μια εισβολή που προκαλεί εκτελέσεις αμάχων και ανθρωπιστική καταστροφή. Αν κάτι είναι ντροπή είναι να μην παίρνουν καθαρή θέση. Ντροπή είναι οι ίσες αποστάσεις και η στάση αγγαρείας που κράτησαν σήμερα στη Βουλή. Ήλθε η ώρα των καθαρών απαντήσεων: είναι με τους Ουκρανούς, που μάχονται για την ελευθερία τους, ή με τους εισβολείς του Πούτιν; Άλλη εναλλακτική δεν υπάρχει.” Εν τω μεταξύ όμως ο πρώην πρωθυπουργός Αντώνης Σαμαράς, ο οποίος σύμφωνα με πληροφορίες διαφωνεί εν γένει με τις επιλογές του Μαξίμου όσον αφορά στον πόλεμο στην Ουκρανία, είχε αφήσει αιχμές κατά της κυβέρνησης, χαρακτηρίζοντας σε πηγαδάκι στη Βουλή ""μεγάλο λάθος"" την υπόθεση με τον μαχητή του τάγματος Αζόφ. Γαλάζια στελέχη επέρριπταν ευθύνες και στον Πρόεδρο της Βουλής, που ομολογούσε ότι δεν γνώριζε το περιεχόμενο του μηνύματος Ζελένσκι. Με τον τρόπο αυτό βέβαια ο κ.Τασούλας θέλει να αποσείσει την ευθύνη, ωστόσο βουλευτές έλεγαν ότι έπρεπε να γνωρίζει η ελληνική πλευρά και να μην αποδεχθεί ότι ο Ουκρανός πρόεδρος δεν ήθελε να ενημερώσει για το περιεχόμενο του μηνύματος του με το επιχείρημα ότι μιλάει πάντα από στήθους, όπως αναφέρουν σχετικές πληροφορίες. Την απογοήτευση στην κοινοβουλευτική ομάδα της ΝΔ εντείνει και το γεγονός ότι όπως σχολίαζαν ο κ.Ζελένσκι έφερε την κυβέρνηση σε δύσκολη θέση, χωρίς να προσφέρει έστω μία κουβέντα για την Κύπρο και τα ελληνικα δίκαια έναντι της Τουρκίας, κάτι που αποτελεί βασικό κυβερνητικό επιχείρημα για τη στάση της Αθήνας απέναντι στην εισβολή της Ρωσίας στην Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις"	                    Βίκυ Σαμαρά
177	"Οικονόμου: ""Λανθασμένη και άστοχη η συμπερίληψη στην ομιλία του μηνύματος μέλους του τάγματος Αζόφ"""	"""Λανθασμένη και άστοχη"" χαρακτηρίζει την ομιλία μέλους του τάγματος του Αζόφ στη Βουλή ο Γιάννης Οικονόμου, ενώ ""κατακεραυνώνει"" τις αντιδράσεις της αντιπολίτευσης."	                        ΠΟΛΙΤΙΚΗ	Ομιλία του Βολοντίμιρ Ζελένσκι στη Βουλή	https://www.news247.gr/img/6809/9587865/702000/w660/660/vouli-azof.jpg	2022-04-07 15:02	"Τη ""λανθασμένη και άστοχη"", όπως ο ίδιος χαρακτηρίζει, συμπερίληψη του μέλους τάγματος του Αζόφ, κατά τη διάρκεια της ομιλίας του Βολοντίμρ Ζελένσκι στη Βουλή, σχολιάζει σε δήλωσή του ο Γιάννης Οικονόμου. Ωστόσο, αν και πρόκειται για ""λάθος"" κίνηση, ασκεί σκληρή κριτική στην αντιπολίτευση, τόσο για τους χαρακτηρισμούς της, όσο και για τη στάση της στο κοινοβούλιο κατά τη διάρκεια της ομιλίας του Ουκρανού προέδρου. ""Ο Πρόεδρος Ζελένσκι, στην ομιλία του στο Ελληνικό Κοινοβούλιο, περιέγραψε τα δεινά που προκαλεί στον ουκρανικό λαό η ρωσική εισβολή και εστίασε στην ηρωική αντίσταση του λαού του. Η συμπερίληψη στην ομιλία του μηνύματος μέλους του τάγματος Αζόφ ήταν λανθασμένη και άστοχη. Είναι όμως εξοργιστική και ανέντιμη η χρήση αυτού του λάθους από μερίδα της αντιπολίτευσης, με πρωτοστάτη τον κ. Τσίπρα, ώστε να δικαιολογήσουν για άλλη μια φορά τη ρωσική εισβολή. Μια εισβολή που προκαλεί εκτελέσεις αμάχων και ανθρωπιστική καταστροφή. Αν κάτι είναι ντροπή είναι να μην παίρνουν καθαρή θέση. Ντροπή είναι οι ίσες αποστάσεις και η στάση αγγαρείας που κράτησαν σήμερα στη Βουλή. Ήλθε η ώρα των καθαρών απαντήσεων: είναι με τους Ουκρανούς, που μάχονται για την ελευθερία τους, ή με τους εισβολείς του Πούτιν; Άλλη εναλλακτική δεν υπάρχει"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
178	"ΚΙΝΑΛ: ""Η ευθύνη του κ. Προέδρου είναι μεγάλη και εύλογα ζητούνται εξηγήσεις"""	Η Ευαγγελία Λιακούλη θέτει ορισμένα ερωτήματα προς τον Κώστα Τασούλα, αν γνώριζε και ενέκρινε τις ομιλίες των μελών του τάγματος Αζόφ στη Βουλή.	                        ΠΟΛΙΤΙΚΗ	Ομιλία του Βολοντίμιρ Ζελένσκι στο ελληνικό κοινοβούλιο	https://www.news247.gr/img/7265/9587835/049000/w660/660/vouli-zelenski.jpg	2022-04-07 14:42	"Για εύλογα ερωτήματα που προκλήθηκαν μετά την ομιλία μέλους μέλους του Τάγματος Αζόφ στη Βουλή, κάνει λόγο η Γραμματέας της Κοινοβουλευτικής Ομάδας του Κινήματος Αλλαγής, Ευαγγελία Λιακούλη. Σε δήλωσή της, η κ. Λιακούλη αναφέρει τα εξής: ""Σήμερα απευθύνθηκε στην Ολομέλεια του Κοινοβουλίου ο Πρόεδρος της Ουκρανίας κ Ζελένσκι. Στο πρόσωπο του Ουκρανού Προέδρου, είδαμε τον ουκρανικό λαό και τα δεινά που υφίσταται από τη βάρβαρη εισβολή της Ρωσίας στη χώρα του και τα εγκλήματα κατά της ανθρωπότητας, που καταδικάσαμε απερίφραστα από την πρώτη στιγμή. Αυτό που μας κατέστη γνωστό στη Διάσκεψη των Προέδρων ήταν η ομιλία του κ Ζελένσκι και μόνο. Το ερώτημα που ευθέως τίθεται είναι αν ο Πρόεδρος της Βουλής γνώριζε και ενέκρινε τις ομιλίες προσώπων που δεν είχαν καμία θεσμική αρμοδιότητα και για τις οποίες δεν υπήρξε καμία ενημέρωση. Η ευθύνη του κ. Προέδρου είναι μεγάλη και εύλογα ζητούνται εξηγήσεις"". Ακολουθήστε το News247.gr στο Google News και μάθετε πρώτοι όλες τις ειδήσεις"	news247
179	Αζόφ στη Βουλή με ευθύνη της κυβέρνησης	Μια κοινοβουλευτική διαδικασία υποστήριξης του ουκρανικού λαού, μετατράπηκε σε ευκαιρία για να επανέλθει στην Βουλή ο ναζιστικός λόγος.	                        ΠΟΛΙΤΙΚΗ	Ο Ελληνοουκρανός στρατιώτης, μέλος του νεοναζιστικού Τάγματος Αζόφ	https://www.news247.gr/img/3518/9587839/232000/w660/660/untitled_13.jpg	2022-04-07 14:39	Ακέραια φέρνει την ευθύνη η κυβέρνηση για το ότι μία κοινοβουλευτική διαδικασία που είχε σαν στόχο την έκφραση στήριξης στον ουκρανικό λαό, μετατράπηκε σε ευκαιρία να επανέλθει στο κοινοβούλιο ο ναζιστικός λόγος. Η σημερινή διαδικασία απεύθυνσης του ουκρανού προέδρου Β. Ζελένσκι στην Βουλή μετατράπηκε σε ένα μεγάλου μεγέθους πολιτικό ατόπημα, που σκιάσε την συμπαράσταση σε μία χώρα που έχει δεχθεί εισβολή κατά παράβαση κάθε έννοιας διεθνούς δικαίου. Ναζιστικός λόγος στην Βουλή από την οποία εκδιώχθηκε η Χ. Αυγή Στο πρώτο κοινοβούλιο των τελευταίων χρόνων από το οποίο λείπει με απόφαση του ελληνικού λαού η (καταδικασμένη ως εγκληματική οργάνωση) Χρυσή Αυγή, δόθηκε «βήμα» σε μέλος του ναζιστικού Τάγματος Αζόφ. Παρέμβαση μέλους του προβλήθηκε βιντεοσκοπημένη στο πλαίσιο της ομιλίας του Βολοντιμίρ Ζελένσκι. Το εν λόγω πρόσωπο που μιλά στο βίντεο δηλώνει «μαχητής» στην Μαριούπολη και διευκρινίζει ότι πολεμά ως μέλος του Τάγματος Αζόφ. Δηλαδή μία ναζιστική παραστρατιωτική οργάνωση που βαρύνεται με σειρά βάναυσων πράξεων και εδώ και χρόνια έχει διακηρυγμένη ναζιστική και ακραία ρατσιστική ιδεολογία. Δυστυχώς μετά την λήξη των παρεμβάσεων αυτών η εικόνα που παρουσίασαν τα έδρανα της Ν.Δ ήταν βουλευτές που χειρορκοτούσαν ένθερμα και όρθιοι. Αντιδράσεις του δημοκρατικού κόσμου Τα όσα συνέβησαν έχουν ήδη προκαλέσει τις αντιδράσεις των κομμάτων του κέντρου και της αριστεράς. Επίσης έχουν εγείρει και τα δημοκρατικά αντανακλαστικά των πολιτών, όπως φαίνεται από την κατακραυγή που καταγράφεται στα Μέσα Κοινωνικής Δικτύωσης. Μάλιστα δεν λείπουν οι αντιδράσεις ακόμη και από το εσωτερικό της Νέας Δημοκρατίας, αφού ήδη βουλευτές του κόμματος ακόμη και ο πρώην πρωθυπουργός, Αντώνης Σαμαράς, μιλούν για μεγάλο λάθος. Ευθύνες στο Μέγαρο Μαξίμου Το ζήτημα φθάνει έως το Μέγαρο Μαξίμου το οποίο αντικειμενικά έχει το μεγαλύτερο μέρος της ευθύνης. Αξίζει να θυμίσουμε ότι η ομιλία του Β.Ζελένσκυ στην Βουλή έγινε μετά από πρόσκληση του Κυριάκου Μητσοτάκη στις 25 Μαρτίου. Στην συνέχεια και συγκεκριμένα 3 μέρες αργότερα στις 28 Μαρτίου ακολούθησαν συνεννοήσεις για το περιεχόμενό της ανάμεσα στον Πρόεδρο της Βουλής Κώστα Τασούλα και τον Ουκρανό πρεσβευτή Σεργκεί Σούντενκο, οι οποίοι λειτούργησαν ως εντολοδόχοι. Εκεί καθορίστηκαν οι λεπτομέρειες για το μήνυμα που θα απεύθυνε ο Βολοντιμίρ Ζελένσκυ στην Βουλή των Ελλήνων. Μάλιστα οι συζητήσεις ήταν τόσο αναλυτικές ώστε να συζητηθεί επακριβώς η διαδικασία και προσφώνηση-αποφώνηση από τον Πρόεδρο της Βουλής. Ενοχική συμπεριφορά από την κυβέρνηση Ήδη η κυβέρνηση φαίνεται επιδεικνύει ενοχική συμπεριφορά. Είναι χαρακτηριστικό ότι οι πρώτες διαρροές από το περιβάλλον του Προέδρου της Βουλής έκαναν λόγο για άγνοια της κυβέρνησης σχετικά με το ότι θα προβάλλονταν βίντεο με δηλώσεις στρατιωτών από την Μαριούπολη. Στην συνέχεια άρχισε να υπάρχει φημολογία ότι ίσως να υπήρξε κάποιο λάθος στην … μετάφραση, σαν ο μεταφραστής να μπορούσε να «φανταστεί» την λέξη «Τάγμα Αζοφ» και να την αποδώσει στο πρόσωπο το οποίο μιλούσε στο βίντεο. Οικονόμου: Λανθασμένη και άστοχη πρωτοβουλία Ζελένσκι To θέμα ανέλαβε να δικαιολογήσει μετά από τον σάλο που προκλήθηκε ο κυβερνητικός εκπρόσωπος Γιάννης Οικονόμου ο οποίος χαρκακτήρισε «λανθασμένη και άστοχη» την πρωτοβουλία του Ουκρανού προέδρου να συμπεριλάβει στο μήνυμά του «ομιλία μέλους του Τάγματος Αζοφ». Δίχως πάντως να δώσει εξηγήσεις γιατί αυτό έγινε ανεκτό από την Κοινοβουλευτική Ομάδα της Νέας Δημοκρατίας, ή γιατί δεν έγινε καμία αναφορά στο ατόπημα από τον Πρόεδρο της Βουλής. Ακολουθήστε το News247.gr στο Google News και μάθετε πρώτοι όλες τις ειδήσεις	                        Γεράσιμος Λιβιτσάνος
180	"Τσίπρας: ""Ευθύνη Μητσοτάκη η ιστορική ντροπή στη Βουλή"""	Ο Αλέξης Τσίπας κατηγορεί τον πρωθυπουργό για την ομιλία μελών του νεοναζιστικού Τάγματος Αζόφ.	                        ΠΟΛΙΤΙΚΗ	Αλέξης Τσίπρας	https://www.news247.gr/img/6225/9561741/479000/w660/660/tsipras.jpg	2022-04-07 14:20	"Ευθύνες στον Κυριάκο Μητσοτάκη επέρριψε ο πρόεδρος του ΣΥΡΙΖΑ-ΠΣ για την ""ιστορική ντροπή"", όπως τη χαρακτήρισε, σχολιάζοντας την ομιλία μέλους του νεοναζιστικού Τάγματος Αζόφ στη Βουλή. Ο Αλέξης Τσίπρας ξεκαθάρισε πως η αλληλεγγύη στον ουκρανικό λαό είναι δεδομένη, ωστόσο, ""οι ναζί δεν μπορούν να έχουν τον λόγο στη Βουλή"". Συγκεκριμένα, σε ανάρτησή του στο Twitter έγραψε: ""Η ομιλία μελών του νεοναζιστικού Τάγματος Αζόφ στη Βουλή των Ελλήνων αποτελεί πρόκληση. Την απόλυτη ευθύνη φέρει ο ΠΘ. Μίλησε για ιστορική ημέρα αλλά είναι ιστορική ντροπή. Η αλληλεγγύη στον ουκρανικό λαό είναι δεδομένη. Οι ναζί όμως δεν μπορεί να έχουν το λόγο στη Βουλή"". Η ανάρτηση του Αλέξη Τσίπρα: Ακολουθήστε το News247.gr στο Google News και μάθετε πρώτοι όλες τις ειδήσεις"	news247
181	Μητσοτάκης για Ζελένσκι με αναφορές στην Κύπρο: Η μάχη της Ουκρανίας μας αφορά	Σε δηλώσεις του μετά την ομιλία του Προέδρου της Ουκρανίας στη Βουλή ο πρωθυπουργός αναφέρθηκε στο Κυπριακό, δε σχολίασε όμως την παρέμβαση μαχητή του ναζιστικού τάγματος Αζοφ	                        ΠΟΛΙΤΙΚΗ	Ο πρωθυπουργός, Κυριάκος Μητσοτάκης	https://www.news247.gr/img/2686/9587789/342000/w660/660/mitsotakis.jpg	2022-04-07 13:52	"Η μάχη της Ουκρανίας αφορά την Ελλάδα τόνισε ο πρωθυπουργός Κυριακος Μητσοτάκης σε δηλώσεις του μετά την ομιλία του Βολοντιμίρ Ζελένσκι στη Βουλή, χωρίς όμως να σχολιάσει το γεγονός ότι μίλησε και μαχητής του ναζιστικού τάγματος Αζόφ. Την παρουσία μαχητή του τάγματος Αζοφ στην εκδήλωση σχολίασε εν τω μεταξύ σε πηγαδάκι στη Βουλή ο πρώην πρωθυπουργός Αντώνης Σαμαράς, που φέρεται να διαφωνεί εν γένει με την πολιτική της κυβέρνησης όσον αφορά στην εισβολή της Ρωσίας στην Ουκρανία. ""Ιστορική συνεδρίαση της Βουλής"" Ο κ. Μητσοτάκης πάντως έκανε λόγο για μία ιστορική συνεδρίαση της Βουλής, γιατί όπως είπε: “Για πρώτη φορά τον 21ο αιώνα, φιλοξένησε τον ηγέτη ενός λαού που μάχεται για την πατρίδα του. Και, ταυτόχρονα, υπερασπίζεται τη νομιμότητα και τη Δημοκρατία σε ολόκληρη την Ευρώπη. Τη φωνή των πληγωμένων Ουκρανών που μένουν όρθιοι. Πολιορκημένοι, αλλά ελεύθεροι!” Ο πρωθυπουργός είπε επίσης ότι: “Με τρόπο καταλυτικό, ο Πρόεδρος Ζελένσκι μας μετέφερε τη θαρραλέα αντίσταση των συμπολιτών του απέναντι στην παραβίαση των πιο βασικών δικαιωμάτων τους. Από την άλλη πλευρά, περιέγραψε τη βαρβαρότητα του εισβολέα που αποδεκατίζει αμάχους, διαλύοντας τις ζωτικές υποδομές της χώρας. Ενώ στα λόγια του αντήχησε το σύνθημα εκατομμυρίων, που πολεμούν για τη ζωή, το σπίτι, την οικογένειά τους, και μαζί για τα όνειρα που είχαν σε ένα μέλλον ειρήνης και προόδου.” ""Ο Ελληνισμός, άλλωστε, ξέρει καλά από επιθέσεις και απειλές"" Δήλωσε επίσης ότι η Ελλάδα θα ανταποκριθεί στη “συγκινητική του έκκληση για συνδρομή και υποστήριξη” παρούσα στην ανοικοδόμηση της μαρτυρικής Μαριούπολης. “Όχι μόνο γιατί η προστασία της εκεί Ομογένειας αποτελεί εθνικό καθήκον. Αλλά και γιατί η μάχη της Ουκρανίας μάς αφορά. Ο δεσποτισμός που καταπατά γειτονικά εδάφη και ο αναθεωρητισμός που καταργεί σύνορα πρέπει να ηττηθούν στα σύνορα της Ουκρανίας”, τόνισε ο κ. Μητσοτάκης και πρόσθεσε: “Ο Ελληνισμός, άλλωστε, ξέρει καλά από επιθέσεις και απειλές, ζώντας από καιρό τον ακρωτηριασμό της Κύπρου. Δεν θα μπορούσε, συνεπώς, να μην αντισταθεί στο μακελειό στην Ουκρανία, που δεν το επέλεξε ο πολιτισμένος κόσμος. Απέναντι στο οποίο, όμως, επιλέγει να αμυνθεί. Και το κάνει. Απομονώνοντας τον κατακτητή και θωρακίζοντας την ανοιχτή Δημοκρατία απ’ τον λαϊκισμό που σηκώνει κεφάλι για να γεφυρώσει τα άκρα και να αμφισβητήσει ξανά τη σταθερή λειτουργία της.” Ο πρωθυπουργός συνέχισε λέγοντας ότι: “Η Αθήνα της Δημοκρατίας συμπαραστέκεται στο ελεύθερο Κίεβο, με τον δικό της, παράλληλο αγώνα, όπως κάνουν όλες οι πρωτεύουσες της ειρήνης. Για να μην απλωθεί το ψέμα της αυταρχικής προπαγάνδας. Για να εξηγηθούν οι λόγοι της νέας οικονομικής δοκιμασίας, που προκαλεί παντού η άδικη εισβολή. Και να ανακουφιστούν οι πολίτες με αποτελεσματικά μέτρα. Αλλά και με αλήθειες, ωστε με ενότητα, αντοχή και ευθύνη να κερδίσουμε μαζί και αυτό το στοίχημα.” Εκτίμησε επίσης ότι όσα είπε σήμερα ο κ. Ζελένσκι έχουν ευρύτερη ακτινοβολία, προσθέτοντας: “Η Ευρώπη καλείται να σβήσει αμέσως τη φωτιά του πολέμου που άναψε στην «καρδιά» της το ρωσικό καθεστώς. Και να αντιμετωπίσει ενωμένη τις συνέπειές του στις οικονομίες και τις κοινωνίες της. Τα αποτρόπαια εγκλήματα που έγιναν να τιμωρηθούν. Και το Διεθνές Δίκαιο να ξαναγίνει η πυξίδα της πορείας της. Σε αυτόν το δρόμο βαδίζει η Ελλάδα. Πιστή στην Ιστορία και τις αρχές της και συνεπής προς τους συμμάχους της.” Ο κ.Μητσοτάκης άφησε επίσης έμμεσες αιχμές κατά του ΣΥΡΙΖΑ για ίσες αποστάσεις λέγοντας: “Απέναντι στο αίμα και στην αυθαιρεσία κάθε δισταγμός είναι ένοχος. Ελευθερία και Δημοκρατία είναι η δική μας απάντηση, όποια κι αν είναι η ερώτηση. Χαιρετίζουμε, λοιπόν, τους Ουκρανούς με τους στίχους του εθνικού τους ποιητή Ταράς Σεβτσένκο: «Και εσάς, μεγαλόψυχοι ήρωες, ο Θεός δεν σας ξεχνά. Συνεχίστε να αγωνίζεστε».” Ακολουθήστε το News247.gr στο Google News και μάθετε πρώτοι όλες τις ειδήσεις"	                    Βίκυ Σαμαρά
182	"""Μουδιασμένος"" από τις αντιδράσεις για το Τάγμα Αζοφ ο Κ. Τασούλας"	Αναμένεται να επικαλεστεί άγνοια του ότι το σχετικό βίντεο θα περιλαμβάνονταν στην ομιλία Ζελάνσκι. Αντιδράσεις και από τον Αντώνη Σαμαρά.	                        ΠΟΛΙΤΙΚΗ	Κώστας Τασούλας	https://www.news247.gr/img/8506/9587784/943000/w660/660/tasoulas.jpg	2022-04-07 13:40	"«Μούδιασμα» φαίνεται να επικρατεί στο περιβάλλον της προεδρίας της Βουλής, μετά την ομιλία μέλους του ναζιστικού Τάγματος Αζοφ, στο Ελληνικό Κοινοβούλιο στο πλαίσιο της ομιλίας του προέδρου της Ουκρανίας Βολοντιμίρ Ζελένσκι που έχει προκαλέσει τις αντιδράσεις της αντιπολίτευσης.. Ο πρόεδρος της Βουλής Κώστας Τασούλας αναμένεται σήμερα να κληθεί να δώσει εξηγήσεις για την συγκεκριμένη εξέλιξη στο πλαίσιο της Διάσκεψης των Προέδρων της Βουλής που έχει οριστεί να συνεδριάσει. Πάντως σύμφωνα με τις έως τώρα πληροφορίες η προεδρία του κοινοβουλίου αναμένεται να δηλώσει ότι δεν γνώριζε ότι στην ομιλία Ζελένσκι θα περιλαμβάνεται το συγκεκριμένο βίντεο. Αξίζει να σημειωθεί πάντως ότι τα ζητήματα της ομιλίας του Β. Ζελένσκι στην Βουλή, είχαν συζητηθεί ήδη από τις 28 Μαρτίου στην συνάντηση που είχε ο Κώστας Τασούλας με τον πρεσβευτή τη Ουκρανίας στην Ελλάδα, Σεργκέι Σουτένκο. Μάλιστα η συζήτηση ήταν λεπτομερής αφού όπως έγινε γνωστό από Ουκρανικής πλευράς ζητήθηκε να υπάρξει προσφώνηση και αποφώνηση της ομιλίας Ζελένκσι από τον Πρόεδρο της Βουλής κατά τα πρότυπα των ομιλιών του σε άλλα ευρωπαϊκά κοινοβούλια. Αντιδράσεις και από τον Αντώνη Σαμαρά Αντίδραση στην ομιλία στρατιωτικού από το Τάγμα Αζόφ, φέρεται να υπήρξε και από τον πρώην πρωθυπουργό Αντώνη Σαμαρά. Σύμφωνα με πληροφορίες μιλώντας σε ""πηγαδάκι"" στην Βουλή χαρακτήρισε τα όσα έγιναν ""μεγάλο λάθος"". Ακολουθήστε το News247.gr στο Google News και μάθετε πρώτοι όλες τις ειδήσεις"	                        Γεράσιμος Λιβιτσάνος
183	ΚΚΕ: Ντράπηκε και η ντροπή με την ομιλία του ναζί των Αζόφ 	Πολύ σκληρή κριτική από το ΚΚΕ για την ομιλία μέλους του τάγματος Αζόφ στην ελληνική βουλή. 	                        NEW ARTICLES	Τα γραφεία του ΚΚΕ στον Περισσό	https://www.news247.gr/img/9869/9585632/806000/w660/660/kke.jpg	2022-04-07 13:12	"Το ΚΚΕ άσκησε δριμεία κριτική για το γεγονός ότι κατά τη διάρκεια της ομιλίας του Ζελένσκι στην ολομέλεια της Βουλής μίλησε μαχητής του τάγματος Αζόφ. Το σχόλιο ήταν το εξής: ""Ντράπηκε και η ντροπή σήμερα στη #βουλή και την ομιλία #Ζελένσκι, με τα κόμματα του ΝΑΤΟϊκού τόξου να χειροκροτάνε τους ναζί του τάγματος Αζόφ, επειδή αυτό επιβάλλουν οι ΝΑΤΟϊκές οδηγίες και δεσμεύσεις. Απόλυτη δικαίωση για τη στάση του ΚΚΕ!"" Υπενθυμίζουμε ότι η ΚΟ του ΚΚΕ δεν έδωσε το παρών στην ομιλία. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
184	"Γεροβασίλη: ""Απαράδεκτο το ότι μίλησε μέλος του Τάγματος Αζόφ στη Βουλή"""	Την συμπαράστασή του στον ουκρανό πρόεδρο δηλώνει ο ΣΥΡΙΖΑ, ενώ ζητά εξηγήσεις από τον πρόεδρο της Βουλής για την ομιλία μέλους του Τάγματος Αζόφ στη Βουλή.	                        ΠΟΛΙΤΙΚΗ	Ομιλία του ουκρανού προέδρου, Βολοντίμιρ Ζελένσκι στην ελληνική Βουλή	https://www.news247.gr/img/9259/9587736/986000/w660/660/zelenski-vouli.jpg	2022-04-07 13:10	"Δήλωση στο Περιστύλιο της Βουλής πραγματοποίησε η Γραμματέας της ΚΟ του ΣΥΡΙΖΑ, Όλγα Γεροβασίλη, μετά την ομιλία του ουκρανού προέδρου Βολοντίμιρ Ζελένσκι στο ελληνικό κοινοβούλιο. ""Ακούσαμε σήμερα με σεβασμό και αλληλεγγύη το δημοκρατικά εκλεγμένο Πρόεδρο της Ουκρανίας, κ. Ζελένσκι, ο οποίος αντιστέκεται στην εισβολή της Ρωσίας στην Ουκρανία και δηλώνουμε τη συμπαράστασή μας"" σημείωσε η Γραμματέας της ΚΟ του ΣΥΡΙΖΑ. Στη συνέχεια, η κ. Γεροβασίλη χαρακτήρισε ""απαράδεκτη"" την ομιλία εντός του Κοινοβουλίου μέλους του Τάγματος Αζόφ. ""Από εκεί και μετά όμως, είναι απαράδεκτο ότι σήμερα στο ελληνικό Κοινοβούλιο απευθύνθηκε μαζί με τον Πρόεδρο Ζελένσκι, μέλος του Τάγματος Αζόφ"" είπε χαρακτηριστικά. ""Σε λίγη ώρα έχουμε Διάσκεψη των Προέδρων και θα ζητηθούν εξηγήσεις από τον Πρόεδρο της Βουλής, τον κ. Τασούλα, αν ήταν ενήμερος, αν συμφώνησε"" συνεχίζει η κ. Γεροβασίλη και τονίζει, τέλος ότι πρόκειται για ""μεγάλο ατόπημα"". Αποχώρησαν τέσσερις βουλευτές του ΣΥΡΙΖΑ Να σημειωθεί πως, η ΚΟ του ΣΥΡΙΖΑ εμφανίστηκε τελικά με αρκετές απουσίες στη Βουλή, ενώ οι παρόντες βουλευτές δεν χειροκρότησαν στο τέλος της ομιλίας Ζελένσκι. Μάλιστα, όταν έγινε η παρέμβαση του στρατιωτικού από το Τάγμα Αζοφ, τέσσερις βουλευτές του ΣΥΡΙΖΑ αποχώρησαν από τη Βουλή. Ο λόγος για τους Θοδωρή Δρίτσα, Νίκο Φίλη, Γιάννη Γκιόλια και Γιώργο Βαρεμένο. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
185	Με τα χρώματα της Ουκρανίας η Νόνη Δούνια για την ομιλία Ζελένσκι στη Βουλή	Ως ένδειξη υποστήριξης της Ουκρανίας, με αφορμή την ομιλία του Βολοντίμιρ Ζελένσκι στο ελληνικό κοινοβούλιο, η Νόνη Δούνια επέλεξε ενδύματα στα χρώματα της ουκρανικής σημαίας. 	                        ΠΟΛΙΤΙΚΗ	Νόνη Δούνια	https://www.news247.gr/img/6206/9587695/906000/w660/660/dounia.jpg	2022-04-07 12:58	"Ολοκληρώθηκε η αναμενόμενη ομιλία του Βολοντίμιρ Ζελένσκι, στο ελληνικό κοινοβούλιο, με τον Ουκρανό πρόεδρο να δέχεται θερμό καλωσόρισμα και συνεχή χειροκροτήματα από τους παρευρισκόμενους. Το παρών στην ομιλία έδωσε και η βουλευτής της ΝΔ, Νόνη Δούνια, επιλέγοντας να φορέσει μωβ σακάκι και κίτρινο παντελόνι, χρώματα που παραπέμπουν στην ουκρανική σημαία, θέλοντας με αυτό τον τρόπο να δείξει τη στήριξή της.  Αντίστοιχα, το μπάνερ του τηλεοπτικού καναλιού της Βουλής, που μετέδιδε ζωντανά την ομιλία του Ζελένσκι, είχε τα χρώματα της ουκρανικής σημαίας. Η Ελλάδα έχει δείξει έμπρακτα τη στήριξή της στην Ουκρανία, από την έναρξη του πολέμου, κάτι για το οποίο ευχαρίστησε θερμά και ο Βολοντίμιρ Ζελένσκι, απευθυνόμενος στο κοινοβούλιο. ""Ευχαριστούμε την Ελλάδα για τη συμμετοχή στις κυρώσεις. Χρησιμοποιήστε τη δική σας επιρροή για όποια διάσωση μπορούμε να κάνουμε. Η Ουκρανία είναι όρθια. Να δουλέψουμε λοιπόν μαζί για να σώσουμε αυτό που δημιούργησαν μαζί Έλληνες και Ουκρανοί. Να μην χάσουμε την κοινή μας πολιτιστική κληρονομιά. Να μην γίνει η Μαριούπολη Θερμοπύλες. Πρέπει να μάθουν ότι όποιος επιλέγει τον πόλεμο, χάνει"", είπε μεταξύ άλλων ο Ουκρανός πρόεδρος. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
186	Βαρουφάκης: Ο Ζελένσκι πρόσβαλε τη βουλή, έδωσε βήμα σε ναζί	Ο Γιάνης Βαρουφάκης έκανε λόγο για προσβολή της ελληνικής βουλής από τον Βολοντίμιρ Ζελένσκι αφού, όπως είπε, έδωσε βήμα σε ναζί του τάγματος Αζόφ. Αποχώρησε ο εκπρόσωπος του ΜέΡΑ25.	                        ΠΟΛΙΤΙΚΗ	Γιάνης Βαρουφάκης	https://www.news247.gr/img/8756/9574014/425000/w660/660/varoufakis.jpg	2022-04-07 12:49	"Λάβρος κατά του Βολοντίμιρ Ζελένσκι εμφανίστηκε ο Γιάνης Βαρουφάκης λίγα λεπτά μετά το τέλος της ομιλίας του Ουκρανού Προέδρου στην ελληνική βουλή. Ο επικεφαλής του ΜέΡΑ 25 τόνισε: ""Ο Πρόεδρος Ζελένσκι μόλις πρόσβαλε τη Βουλή των Ελλήνων δίνοντας βήμα σε ναζί μέλη του Τάγματος Αζόφ και, έτσι, υπονόμευσε τον αγώνα των Ουκρανών εναντίον του στρατού του Πούτιν. Το ΜέΡΑ25 είναι αλληλέγγυο στον Ουκρανικό Λαό, όχι στο Τάγμα Αζόφ που δίνει άλλοθι στον Πούτιν. Αποχώρησε ο εκπρόσωπος του ΜέΡΑ25 Όπως έγινε γνωστό μάλιστα από το ΜέΡΑ25, ο μοναδικός εκπρόσωπος του κόμματος στην ομιλία Ζελένσκι, Γιώργος Λογιάδης αποχώρησε από τη Βουλή όταν πήρε τον λόγο ο Ελληνοουκρανός στρατιώτης. ""Αυτό που συνέβη σήμερα στο Ελληνικό Κοινοβούλιο είναι απαράδεκτο, είναι καταδικαστέο, είναι ο απόλυτος εξευτελισμός και συνέβη με την πλήρη κάλυψη και ανοχή του Προέδρου της Βουλής και της Κυβέρνησης αλλά και όλων όσοι παρέμειναν στην αίθουσα. Ο εκπρόσωπος του ΜέΡΑ25 Γιώργος Λογιάδης αποχώρησε άμεσα από την αίθουσα της Βουλής μόλις έγινε αντιληπτό πως μέλη του Τάγματος Αζόφ πήραν τον λόγο. Το ΜέΡΑ25 είναι αλληλέγγυο στον Ουκρανικό Λαό, όχι στο ναζιστικό Τάγμα Αζόφ!"", αναφέρεται σε ανάρτηση του κόμματος. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
187	Συγκέντρωση ουκρανών έξω από τη Βουλή κατά την ομιλία Ζελένσκι	Με μηνύματα κατά του πόλέμου, Ουκρανοί συγκεντρώθηκαν έξω από τη βουλή για να δώσουν το δικό τους μήνυμα για τον τερματισμό του πολέμου.	                        ΚΟΙΝΩΝΙΑ	Συγκέντρωση Ουκρανών έξω από τη Βουλή	https://www.news247.gr/img/6167/9587703/107000/w660/660/oukrania4.jpg	2022-04-07 12:49	Συγκέντρωση αυτή την ώρα πραγματοποιείται έξω από τη Βουλή ενάντια στον πόλεμο στην Ουκρανία, με αφορμή την ομιλία του ουκρανού προέδρου, Βολοντίμιρ Ζελένσκι στο ελληνικό κοινοβούλιο. Ουκρανοί, μεταξύ των οποίων και μικρά παιδιά, κρατούν σημαίες της Ουκρανίας καθώς και εικόνες από τη φρίκη του πολέμου, τη μαρτυρική Μαριούπολη και τη Μπούτσα.  Ακολουθήστε το News247.gr στο Google News και μάθετε πρώτοι όλες τις ειδήσεις	news247
188	Η ομιλία Ζελένσκι στο Ελληνικό Κοινοβούλιο: Ελευθερία ή θάνατος για την Ουκρανία	Ο Βολοντίμιρ Ζελένσκι υπογράμμισε τους ιστορικούς δεσμούς μεταξύ Ελλάδας και Ουκρανίας στην ομιλία του στην ολομέλεια της ελληνικής Βουλής. 	                        ΠΟΛΙΤΙΚΗ	Από την ομιλία Ζελένσκι 	https://www.news247.gr/img/7737/9587699/017000/w660/660/zelenski131.jpg	2022-04-07 12:01	Ιδιαίτερα θερμή προς την Ελλάδα ήταν η ομιλία του Βολοντίμιρ Ζελένσκι στο ελληνικό κοινοβούλιο με πολλές αναφορές για την ελληνική κοινότητα σε Μαριούπολη και Οδησσό. Ο Ουκρανός πρόεδρος ζήτησε όπλα και ευχαρίστησε για τη συμμετοχή της Ελλάδας στις κυρώσεις. Η ομιλία του Ζελένσκι Κυρία Πρόεδρε, αξιότιμα μέλη του ελληνικού κοινοβουλίου Για πάνω από ένα μήνα ξυπνώ και σκέφτομαι τη Μαριούπολη. Οι Ρώσοι την καταστρέφουν αυτό δεν έχει συμβεί ξανά στην ευρωπαϊκή ιστορία Ουδέποτε κατάφεραν να χτυπήσουν τις πόλεις αναγκάζοντας τους αμάχους να φύγουν. Δεν έχει μείνει κανένα κτίριο άθικτο η μεγάλη πλειοψηφία έχει ισοπεδωθεί και έχουν βομβαρδίσει ακόμα και το δημοτικό θέατρο της πόλης. Ολοι τα έχουμε δει αυτά. Αυτό είναι το έργο των Ρώσων πολίτων που ήξεραν τι έκαναν. Η Μαριούπολη έχει καταστραφεί. Αυτή η ειρηνική πόλη έζησε τη βία των ρωσικών στρατευμάτων, ήταν το λίκνο της ελληνικής κοινότητας της οποίας τα μέλη ζούσαν ειρηνικά. Είναι αδύνατον να βρούμε τις αρχές της ελληνικής παρουσίας στον Εύξεινο Πόντο. Απεικονίζεται ακόμα και στο νόμισμά μας. Με την Ελλάδα έχει συνδεθεί και η ανάπτυξη του χριστιανισμού στη χώρα μας. Είμαστε ορθόδοξοι, η χώρα εκχριστιανίστηκε από τους Ελληνες. Αν χαθεί αυτή η διάσταση, χάνουμε ένα μέρος της ταυτότητας μας. Λέμε και εμείς ελευθερία ή θάνατος όπως και εσείς. Πέρα από τη Μαριούπολη, απειλείται η Οδησσός την οποία επισκέφθηκε ο Ελληνας ΥΠΕΞ. Σήμερα είναι ήρεμη γιατί τα στρατεύματά μας απώθησαν τους βαρβάρους. Είναι χιλιάδες αυτοί που μετανάστευσαν. Ρωσικά στρατεύματα χτύπησαν τους άμαχους βάσει σχεδίου και όχι μόνο εκεί. Η οδύνη είναι μεγάλη. Οι Ρώσοι εκδιώκουν πληθυσμούς αμάχων προς τη Ρωσία. Πρέπει να λογοδοτήσουν. Να σώσουμε όσους μπορούμε να σώσουμε. Η Φιλική Εταιρία συγκροτήθηκε εδώ. Εχει τεράστια σημασία. Μία νέα Φιλική Εταιρία θα μπορούσε να σώσει την Ουκρανία και τον ελληνισμό στη χώρα μας. Χρειαζόμαστε άμεση υποστήριξη. Οι Ρώσοι επιτίθενται συνέχεια. Με την αλληλεγγύη της Ελλάδας θα νικήσουμε. Ο χρόνος είναι κρίσιμη διάσταση. Ευχαριστούμε την Ελλάδα για τη συμμετοχή στις κυρώσεις. Χρησιμοποιήστε τη δική σας επιρροή για όποια διάσωση μπορούμε να κάνουμε. Η Ουκρανία είναι όρθια. Να δουλέψουμε λοιπόν μαζί για να σώσουμε αυτό που δημιούργησαν μαζί Έλληνες και Ουκρανοί. Να μην χάσουμε την κοινή μας πολιτιστική κληρονομιά. Να μην γίνει η Μαριούπολη Θερμοπύλες. Πρέπει να μάθουν ότι όποιος επιλέγει τον πόλεμο, χάνει. Εξ αρχής η Ρωσία δεν στράφηκε μόνο κατά της Ουκρανίας αλλά κατά της Ευρώπης. Χρησιμοποιώντας τα ορυκτά τους καύσιμα, προκαλώντας ελλείμματα στις αγορές και στη διατροφική βιομηχανία. Οι προκλήσεις πρέπει να αντιμετωπιστούν ευρωπαϊκά. Να κλείσουμε την πόρτα σε όλες τις ρωσικές τράπεζες, να μην κερδίζουν χρήματα. Τα χρήματα που κερδίζουν οι Ρώσοι τα κάνουν πυραύλους για να καταστρέφουν τις πόλεις μας. Η Ουκρανία χρειάζεται όπλα. Αντιαεροπορικά, αντιαρματικά. Μόνο έτσι θα σώσουμε την Ουκρανία. Οι λαοί μας ήταν πάντα στενά συνδεμένοι. Θα φέρουμε την ειρήνη και οι υπεύθυνοι θα λογοδοτήσουν. Η Μαριούπολη θα ξαναχτιστεί. Ισότιμοι εταίροι μέσα στο κοινό μας ευρωπαϊκό σπίτι, την ΕΕ. Θα κερδίσουμε, δόξα στην Ουκρανία. Ακολουθήστε το News247.gr στο Google News και μάθετε πρώτοι όλες τις ειδήσεις	news247
189	"Στο Στόμα του Λάκη - Podcast: Αν η Ρούλα Πισπιρίγκου είναι ένοχη, τα ξέρουμε όλα αλλά μας λείπει το ""γιατί"""		                        ΛΑΚΗΣ ΛΑΖΟΠΟΥΛΟΣ			2022-04-07 10:06	Κάνε εγγραφή στο Podcast του Λάκη Λαζόπουλου στο Spotify, Apple Podcasts, Google Podcasts και ενεργοποίησε τις ειδοποιήσεις για να ακούς πρώτος τα νέα επεισόδια! 01:37 Γιατί στερούμε τον ανιχνευτή ψεύδους από την Ρούλα Πισπιρίγκου; 08:07 Οι πολλαπλοί εαυτοί της Ρούλας Πισπιρίγκου και ο ρόλος του Μάνου 11:32 Τα μάθατε τα νέα; Ο Ερντογάν έγινε ειρηνοποιός... 17:44 Ξέρει ο Πρωθυπουργός το «Πάτερ Ημών»; 19:50 Το τιμόνι που φεύγει από τα χέρια του Κυριάκου και τα χαλασμένα τυριά στη βιτρίνα του ΣΥΡΙΖΑ Και σε λίγο θα βρουνε ότι η Πισπιρίγκου σκότωνε τα αδέσποτα στην Πάτρα και όλα πια τα περιμένω από την Πισπιρίγκου και τώρα που το καλοσκέφτομαι όταν είχα πάει πέρυσι στην Πάτρα μια γυναίκα που γελούσε πάρα πολύ στο θέατρο ήταν σίγουρα η Πισπιρίγκου και τώρα που διαβάζω και τις ημερομηνίες ήταν στα σαράντα της σπιτονοικοκυράς που κι αυτήν την έφαγε η Πισπιρίγκου. Γενικά το πρόγραμμα ήταν, μαλλιά νύχια σκοτώνω. Όσο η Ρούλα κρατούσε το ελληνικό κοινό σαν την πιο ευφάνταστη δραματική σειρά, ο Ερντογάν ο εισβολέας της Κύπρου, έγινε ειρηνοποιός. Με τον Πουτιν να τον εμπιστεύεται και τον Ζελένσκι να αποδέχεται τον ρόλο του χωρίς να λέει μια λέξη για την Κύπρο για τους Έλληνες για την εισβολή, για την κατοχή , ούτε μία λέξη από μια χώρα που μπαίνει για πρώτη φορά σ’ ένα πόλεμο με όπλα αληθινά. Ναι, στείλαμε όπλα στην Ουκρανία. Καθόλου δεν μου άρεσε αυτό εκ μέρους του Ζελένσκι. Από τον Πούτιν το περίμενα. Εισβολέας εισβολέα εμπιστεύεται. Και αναβαθμίζεται ο Ερντογάν διεθνώς καθώς εδώ υποβαθμιζόμαστε στα ίδια μας τα μάτια. Και δεν πάνε να λένε μαλακίες εδώ τα τηλελιβανιστήρια. Μάζεψε και τους Ρώσους ολιγάρχες και τα φράγκα ο Ερντογάν. Στις τραγωδίες υπάρχει άλλη μια λέξη που αντικαθιστά την λέξη φόνος και έχει σύνδεση η λέξη με την σκοπιμότητα της πράξης. Η λέξη θυσία. Η θυσία της Ιφιγένειας. Η θυσία τρις της Ιφιγένειας. Τρεις Ιφιγένειες θυσίασε. Θυσίασε τρία παιδιά το ένα μετά το άλλο. Αφού τα γέννησε το ένα μετά το άλλο, τα φρόντισε, μετά αποφάσισε να τα σκοτώνει ένα-ενα. Ήθελε να κάνει παιδιά για να τα σκοτώσει ένα-ένα; Γιατί; Για να ξαναέχει τον Μάνο. Εκτός αν η Ρούλα, είναι η σύγχρονη Μήδεια Που σκότωνε ένα ένα τα παιδιά της, ώστε αν χώριζε τελικά με τον Μάνο, τουλάχιστον να μην είχε μεγαλώσει τα παιδιά του. Τα παιδιά μου όπως έλεγε και ο Μάνος στη συνέντευξή του. ΤΑ ΠΑΙΔΙΑ ΜΟΥ. ΟΧΙ ΤΑ ΠΑΙΔΙΑ ΜΑΣ. 	                         Λάκης Λαζόπουλος
190	Σήμερα η ομιλία Ζελένσκι στη Βουλή - Ποια κόμματα απέχουν	Σήμερα το μεσημέρι η διαδικτυακή ομιλία του Ουκρανού προέδρου, Βολοντίμιρ Ζελένσκι. στην ελληνική Βουλή.	                        ΠΟΛΙΤΙΚΗ	Ο Ουκρανός πρόεδρος, Βολοντίμιρ Ζελένσκι	https://www.news247.gr/img/2371/9569762/669000/w660/660/zelenskyy.jpg	2022-04-07 07:55	"Σήμερα στις 12:00 το μεσημέρι είναι προγραμματισμένη η διαδικτυακή ομιλία του προέδρου της Ουκρανίας, Βολοντίμιρ Ζελένσκι, ο οποίος θα απευθυνθεί μέσω τηλεδιάσκεψης στην Ολομέλεια του ελληνικού Κοινοβουλίου. Η ομιλία του αναμένεται να διαρκέσει 15 με 20 λεπτά, ενώ στη συνέχεια θα ακολουθήσει ομιλία από τον πρόεδρο της Βουλής. Η τοποθέτηση του Ουκρανού προέδρου έρχεται μία μέρα μετά την απόφαση του ελληνικού υπουργείου Εξωτερικών να κηρύξει 12 μέλη ρωσικών διπλωματικών και προξενικών αποστολών ως πρόσωπα ""personae non gratae"" στην Ελλάδα. Βάσει ανακοίνωσης του ελληνικού υπουργείου Εξωτερικών, ο Ρώσος πρέσβης στην Αθήνα Αντρέι Μασλόφ ενημερώθηκε σχετικά για το θέμα από τον υπηρεσιακό γενικό γραμματέα. Ποια κόμματα θα απέχουν από την ομιλία Ζελένσκι Στην ομιλία του Ουκρανού προέδρου δεν θα παραστεί το ΚΚΕ, σύμφωνα με το οποίο ""η καταδίκη της απαράδεκτης εισβολής και του ιμπεριαλιστικού πολέμου που διεξάγει η Ρωσία στο έδαφος της Ουκρανίας, και ταυτόχρονα η αλληλεγγύη προς τον λαό της Ουκρανίας δεν έχει καμία σχέση με την οποιαδήποτε στήριξη στον Πρόεδρο Β. Ζελένσκι. Και η συγκεκριμένη συνεδρίαση έχει τέτοια ακριβώς χαρακτηριστικά, καθότι και ο Ζελένσκι είναι μέρος του προβλήματος, επικεφαλής μιας αντιδραστικής κυβέρνησης, που έχει συνταχθεί με το στρατόπεδο των ΗΠΑ-ΝΑΤΟ-ΕΕ που ευθύνεται και αυτό για τον πόλεμο και τα δεινά του λαού της Ουκρανίας"". Από την πλευρά της, η Ελληνική Λύση, που θα απουσιάσει, ανέφερε ότι ""η απόφαση του πρωθυπουργού για την πρόσκληση – διάγγελμα του Ουκρανού προέδρου Βολοντιμίρ Ζελένσκι στο ελληνικό κοινοβούλιο, συνιστά παραβίαση του κανονισμού της Βουλής των Ελλήνων, ο οποίος στο άρθρο 62Α περιγράφει με σαφήνεια την διαδικασία πρόσκλησης ενός αρχηγού κράτους"". Το ΜέΡΑ25 θα εκπροσωπηθεί συμβολικά διά εκπροσώπου του, κάνοντας λόγο για διαδικασία που μετατρέπει το Κοινοβούλιο σε χώρο μονολόγου και όχι διαλόγου. «Η Βουλή των Ελλήνων πρέπει πάντα να είναι χώρος διαλόγου. Ο σεβασμός του Κοινοβουλίου απαιτούσε, κατ’ ελάχιστον, να δοθεί η δυνατότητα στους Προέδρους των Κοινοβουλευτικών Ομάδων για μια ολιγόλεπτη αντιφώνηση – μια μικρή επιμήκυνση της διαδικασίας που, όμως, θα απέτρεπε την ανεπίτρεπτη μετατροπή του Κοινοβουλίου σε χώρο διαγγελμάτων. Εάν ο Πρόεδρος Ζελένσκι δεν έχει τη δυνατότητα να παρακολουθήσει τις αντιφωνήσεις σε πραγματικό χρόνο, θα μπορούσε η Βουλή να αναλάβει την ευθύνη να του τις διαβιβάσει», αναφέρεται στη σχετική επιστολή που εστάλη στον πρόεδρο της Βουλής. Πότε έγινε η πρόσκληση Την Παρασκευή 25 Μαρτίου, ανήμερα της Εθνικής Εορτής, ο Ζελένσκι είχε τηλεφωνική επικοινωνία με τον Πρωθυπουργό Κυριάκο Μητσοτάκη. Κυβερνητικές πηγές ανέφεραν ότι ο Ουκρανός συνεχάρη τον πρωθυπουργό για την Εθνική Επέτειο της 25ης Μαρτίου, ενώ ο Κυριάκος Μητσοτάκης αναφέρθηκε στη σύνδεση της Οδησσού με την ιστορία του Ελληνισμού και την έναρξη της Ελληνικής Επανάστασης. Κατά τη διάρκεια της συνομιλίας, ο κ. Μητσοτάκης απηύθυνε πρόσκληση στον κ. Ζελένσκι να μιλήσει μέσω τηλεδιάσκεψης στη Βουλή των Ελλήνων. Η επικοινωνιακή μάχη του Ουκρανού προέδρου Ο Ζελένσκι, από τη στιγμή που άρχισε η ρωσική εισβολή στην Ουκρανία, έχει πραγματοποιήσει τέτοιες ομιλίες σε κοινοβούλια πολλών δυτικών χωρών, μεταξύ αυτών βρίσκονται οι ΗΠΑ, ο Καναδάς, η Μεγάλη Βρετανία, η Ιταλία και η Ισπανία. Στην ομιλία του ο Ουκρανός πρόεδρος αναμένεται να αναφερθεί στις σχέσεις που διαχρονικά συνδέουν την Ελλάδα με την Ουκρανία αλλά και στο ελληνικό στοιχείο που υπάρχει έντονο στο νότο της χώρας του (Οδησσός, Μαριούπολη, κτλ). Κατά τις ομιλίες του ο Ζελένσκι ζητά συνήθως τη συνέχιση της τακτικής των κυρώσεων στη Ρωσία και την αμυντική ενίσχυση της χώρας του. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
191	"Ζελένσκι: ""Δεν έχουμε και μεγάλη όρεξη να διαπραγματευτούμε με τη Ρωσία μετά από όσα είδαμε"""	"Ο Ουκρανός πρόεδρος Βολοντίμιρ Ζελένσκι κατηγόρησε τη Ρωσία ότι μπλοκάρει την ανθρωπιστική βοήθεια στη Μαριούπολη ""για να κρύψει τα χιλιάδες θύματα""."	                        ΚΟΣΜΟΣ	Ο ουκρανός πρόεδρος Βολοντίμιρ Ζελένσκι	https://www.news247.gr/img/1951/9587098/753000/w660/660/zelensky1.jpg	2022-04-06 22:22	"Η Ρωσία μπλοκάρει την πρόσβαση της ανθρωπιστικής βοήθειας στη Μαριούπολη για να κρύψει τα «χιλιάδες» θύματα σε αυτήν την πολιορκημένη πόλη, όπου συνεχίζονται οι επιθέσεις και οι βομβαρδισμοί, κατήγγειλε σήμερα ο Ουκρανός πρόεδρος Βολοντίμιρ Ζελένσκι. «Πιστεύω ότι ένας από τους κυριότερους λόγους για τους οποίους δεν μπορούμε να στείλουμε ανθρωπιστική βοήθεια στη Μαριούπολη είναι ότι, εφόσον οι Ρώσοι στρατιώτες δεν έχουν ‘καθαρίσει’ τα πάντα, φοβούνται ότι ο κόσμος θα δει τι συμβαίνει εκεί», είπε ο Ζελένσκι σε συνέντευξη που παραχώρησε στο τουρκικό τηλεοπτικό κανάλι Habertürk. Η συνέντευξη δόθηκε στη δημοσιότητα από την ουκρανική προεδρία. «Δεν πρόκειται για δεκάδες αλλά για χιλιάδες σκοτωμένους και χιλιάδες τραυματίες», συνέχισε. «Ξέρουμε πόσοι (Ουκρανοί) στρατιώτες σκοτώθηκαν εκεί και πόσοι τραυματίστηκαν, αλλά δεν ξέρουμε πόσοι πολίτες», πρόσθεσε. ""Έκαψαν οικογένειες"" «Αλλά σε κάθε περίπτωση (οι Ρώσοι) δεν θα μπορούν να τα κρύψουν όλα (…) Ένας τόσο μεγάλος αριθμός είναι αδύνατον να τον αποσιωπήσεις. Και πιστεύω ότι θα το δούμε όλοι όταν θα μπορέσουμε να μπούμε» στη Μαριούπολη, συνέχισε. «Στην Μπούτσα για παράδειγμα, προσπάθησαν να το κάνουν, έκαψαν πολλούς ανθρώπους σε αυτήν την περιοχή: στην Μπούτσα, το Ιρπίν, το Χοστομέλ. Έκαψαν οικογένειες. Χθες βρήκαμε άλλη μια οικογένεια: τον πατέρα, τη μητέρα τα δύο παιδιά. Μικρά παιδιά. Για αυτό λέω: είναι Ναζί», επέμεινε ο Ουκρανός πρόεδρος. Όταν ρωτήθηκε για την πιθανότητα να συνεχιστούν οι συνομιλίες με τη Ρωσία, ο Ζελένσκι είπε ότι οι διαπραγματεύσεις «θα πρέπει να γίνουν». «Δεν έχουμε και μεγάλη όρεξη να διαπραγματευτούμε με τη Ρωσία έπειτα από όσα είδαμε, καμία όρεξη, πρέπει να σας το πω, επειδή καταλαβαίνουμε με τι έχουμε να κάνουμε», πρόσθεσε. Όμως «πρέπει να βρούμε έστω και τη μικρότερη πιθανότητα να διαπραγματευτούμε» γιατί «πιστεύω ότι είναι δύσκολο να σταματήσουμε αλλιώς τον πόλεμο», κατέληξε. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
192	Ζελένσκι: Μερικοί στη Δύση φοβούνται τις οικονομικές απώλειες περισσότερο από τα εγκλήματα πολέμου	Στο ιρλανδικό κοινοβούλιο μίλησε σήμερα ο ουκρανός πρόεδρος Βολοντίμιρ Ζελένσκι. Έκανε λόγο για σκόπιμη πρόκληση επισιτιστικής κρίσης από τη Ρωσία.	                        ΚΟΣΜΟΣ	Ο ουκρανός πρόεδρος Βολοντίμιρ Ζελένσκι	https://www.news247.gr/img/8815/9586674/687000/w660/660/zelensky.jpg	2022-04-06 16:17	Ο ουκρανός πρόεδρος Βολοντίμιρ Ζελένσκι κατηγόρησε σήμερα μερικούς δυτικούς ηγέτες ότι θεωρούν πως οι οικονομικές απώλειες είναι χειρότερες από τα εγκλήματα πολέμου και τόνισε πως δεν μπορεί να ανεχθεί την αναποφασιστικότητα όσον αφορά την επιβολή νέων αυστηρών κυρώσεων κατά της Ρωσίας. «Όταν ακούμε νέα ρητορική περί κυρώσεων ... δεν μπορώ να ανεχθώ οποιαδήποτε αναποφασιστικότητα έπειτα απ' όλα όσα έχουν κάνει τα ρωσικά στρατεύματα», δήλωσε στη διάρκεια ομιλίας του σήμερα, την οποία εκφώνησε μέσω βιντεοσύνδεσης και διερμηνέα στο κοινοβούλιο της Ιρλανδίας. «Το μόνο που μας λείπει είναι η βασισμένη σε αρχές προσέγγιση μερικών ηγετών --πολιτικών ηγετών, επιχειρηματικών ηγετών-- που εξακολουθούν να πιστεύουν ότι ο πόλεμος και τα εγκλήματα πολέμου δεν είναι κάτι τόσο φρικτό όσο οι οικονομικές απώλειες», πρόσθεσε. Ο Ζελένσκι κάλεσε το Δουβλίνο να πείσει τους εταίρους του στην Ευρωπαϊκή Ένωση να λάβουν «περισσότερο αυστηρά» μέτρα κατά της Μόσχας. Ο ουκρανός πρόεδρος, ο οποίος απευθύνθηκε σε κοινή συνεδρίαση και των δύο σωμάτων του ιρλανδικού κοινοβουλίου, κατηγόρησε τη Μόσχας ότι προσπαθεί «να καταστρέψει τα θεμέλια της ανεξάρτητης ζωής, να καταστρέψει την ταυτότητά μας, όλα όσα μας κάνουν Ουκρανούς». Ο ίδιος δήλωσε επίσης πως η Ρωσία προκαλεί εσκεμμένα μια παγκόσμια επισιτιστική κρίση που μπορεί να οδηγήσει σε βία και σε ένα νέο κύμα προσφύγων. Ακολουθήστε το News247.gr στο Google News και μάθετε πρώτοι όλες τις ειδήσεις	news247
193	Ουκρανία: Φόβοι ότι οι φρικαλεότητες δεν σταματούν στην Μπούτσα	Για περίπου 1.500 νεκρούς αμάχους κάνει λόγο ο ΟΗΕ, τη στιγμή που στις ΗΠΑ εκφράζεται έντονη ανησυχία για εικόνες φρίκης, ανάλογες αυτών στη Μπούτσα, και σε άλλες περιοχές.	                        ΚΟΣΜΟΣ	Πόλεμος στην Ουκρανία	https://www.news247.gr/img/5274/9586095/113000/w660/660/untitled_1.jpg	2022-04-06 07:45	"Οι φρικαλεότητες στην πόλη Μπούτσα της Ουκρανίας μπορεί να είναι απλά ""η κορυφή του παγόβουνου"" στον επιθετικό πόλεμο που εξαπέλυσε η Ρωσία, σύμφωνα με την προεδρία των ΗΠΑ. Οι ρωσικές ένοπλες δυνάμεις ""πιθανόν διέπραξαν επίσης φρικαλεότητες"" σε τμήματα της Ουκρανίας που δεν είναι προσβάσιμα αυτή τη στιγμή, εκτίμησε η εκπρόσωπος του Λευκού Οίκου, η Τζεν Ψάκι, χθες Τρίτη. «Αυτό που προβλέπαμε δυστυχώς έγινε και πιθανόν έχουμε δει μόνο την κορυφή του παγόβουνου. Δεν έχουμε πρόσβαση σε έκταση της χώρας όπου πιθανόν διέπραξαν επίσης φρικαλεότητες», συνέχισε. Οι ΗΠΑ είχαν προειδοποιήσει εδώ και καιρό πως η «πρόθεση» του Βλαντίμιρ Πούτιν και του ρωσικού στρατού ήταν να διαπραχθούν ωμότητες στην Ουκρανία, επέμεινε. Ο εντοπισμός εκατοντάδων πτωμάτων αμάχων στην Μπούτσα προκάλεσε διεθνή κατακραυγή. Το Κίεβο, η Ουάσινγκτον και σύμμαχοί τους κατηγορούν τον στρατό της Ρωσίας για βασανισμούς και εκτελέσεις αθώων. Η Μόσχα το διαψεύδει, χαρακτηρίζει ανυπόστατες και κατασκευασμένες τις κατηγορίες αυτές. Ο αμερικανός πρόεδρος Τζο Μπάιντεν κάλεσε ο Βλαντίμιρ Πούτιν να δικαστεί για εγκλήματα πολέμου, κάτι που το Κρεμλίνο απέρριψε. Η κυβέρνηση των ΗΠΑ ετοιμάζεται να ανακοινώσει νέες κυρώσεις σε βάρος της Ρωσίας σήμερα, που θα περιλαμβάνουν ιδίως την απαγόρευση «κάθε επένδυσης» στη χώρα, είπε νωρίτερα η κυρία Ψάκι. ΟΗΕ: Περίπου 1.500 άμαχοι νεκροί στην Ουκρανία Τα Ηνωμένα Έθνη έχουν μπορέσει να τεκμηριώσουν τους θανάτους 1.480 αμάχων αφότου άρχισε η εισβολή της Ρωσίας στην Ουκρανία την 24η Φεβρουαρίου. Άλλοι 2.195 άμαχοι έχουν τραυματιστεί, σύμφωνα με την Ρόουζμερι Ντικάρλο, κορυφαία αξιωματούχο αρμόδια για πολιτικά θέματα και την οικοδόμηση της ειρήνης. Ωστόσο, τόνισε η κυρία Ντικάρλο, η οποία εκφράστηκε χθες Τρίτη ενώπιον του Συμβουλίου Ασφαλείας, η Ύπατη Αρμοστεία του ΟΗΕ για τα Ανθρώπινα Δικαιώματα πιστεύει ότι ο απολογισμός των θυμάτων μεταξύ των αμάχων είναι πολύ βαρύτερος στην πραγματικότητα, καθώς μεγάλος αριθμός θυμάτων δεν έχει ακόμη καταγραφεί. Νύχτα εκρήξεων στο Ραντέκιφ Εκρήξεις σημειώθηκαν χθες βράδυ στη μικρή πόλη Ραντέκιφ, 70 χιλιόμετρα μακριά από το Λβιβ, της μεγαλούπολης της δυτικής Ουκρανίας, ανέφερε ο Μαξίμ Κοζίτσκι, επικεφαλής της περιφερειακής στρατιωτικής διοίκησης σε ανάρτησή του στο Telegram, καλώντας τους κατοίκους να αναζητήσουν ασφαλές καταφύγιο. «Μέχρι αυτήν την ώρα, δεν έχουμε πληροφορίες για θύματα», σημείωσε. Δημοσιογράφος του Γαλλικού Πρακτορείου Ειδήσεων στο Λβιβ μετέδωσε ότι ήχησαν οι σειρήνες της αεράμυνας. Μακριά από το μέτωπο των συγκρούσεων, το Λβιβ (και η δυτική Ουκρανία ευρύτερα) δεν γίνεται συχνά στόχος ρωσικών βομβαρδισμών από την έναρξη του πολέμου στις 24 Φεβρουαρίου. Στις 26 Μαρτίου το Λβιβ υπέστη ωστόσο σειρά ρωσικών πληγμάτων, δύο από τα οποία προκάλεσαν καταστροφές σε δεξαμενή καυσίμων και τον τραυματισμό πέντε ανθρώπων, σύμφωνα με τις τοπικές αρχές. Οκτώ ημέρες νωρίτερα επλήγη εργοστάσιο επισκευής αεροσκαφών, χωρίς να προκληθούν θύματα, σύμφωνα με τον δήμαρχο. Στις 13 Μαρτίου, ρωσικοί πύραυλοι έπληξαν μια μεγάλη στρατιωτική βάση περίπου 40 χιλιόμετρα βορειοδυτικά του Λβιβ, σκοτώνοντας τουλάχιστον 35 ανθρώπους και τραυματίζοντας άλλους 134. Σε κοντινή απόσταση από τα πολωνικά σύνορα, το Λβιβ μετατράπηκε σε καταφύγιο για χιλιάδες εκτοπισμένους και στην αρχή του πολέμου φιλοξένησε πολλές πρεσβείες χωρών της Δύσης που μετέφεραν την έδρα τους από το Κίεβο, καθώς και ενδιάμεσος σταθμός για χιλιάδες πρόσφυγες που πήγαν στην Ευρώπη. Αναφορές για εκατοντάδες αγνοούμενους αμάχους Περίπου 400 κάτοικοι του Χοστομέλ –προαστίου της ουκρανικής πρωτεύουσας, του Κιέβου– αγνοούνται, έπειτα από 35 ημέρες ρωσικής κατοχής, δήλωσε ο επικεφαλής της τοπικής στρατιωτικής διοίκησης. Ο Τάρας Ντουμένκο είπε σε τοπικό ραδιοφωνικό ότι γίνονται έρευνες σε υπόγεια στο προάστιο αυτό, σύμφωνα με την εφημερίδα Ουκραΐνσκα Πράβντα. Δεν υπάρχει κανένα ίχνος του συζύγου και του γιου μιας γιατρού στην περιοχή που είχαν πάρει οι ρωσικές δυνάμεις πριν από δώδεκα ημέρες, ενώ τα πτώματα ανθρώπων που είναι γνωστό ότι σκοτώθηκαν δεν έχουν βρεθεί, πρόσθεσε. Αρκετοί κάτοικοι του Χοστομέλ βρέθηκαν στην Μπούτσα, άλλο προάστιο του Κιέβου. Ο εντοπισμός εκατοντάδων αμάχων νεκρών στην Μπούτσα προκάλεσε διεθνή κατακραυγή. Το Χοστομέλ, βορειοδυτικά της πρωτεύουσας, βρίσκεται κοντά σε αεροδρόμιο στρατηγικής σημασίας όπου δόθηκαν σφοδρές μάχες ήδη από την έναρξη της ρωσικής εισβολής την 24η Φεβρουαρίου. Οι περισσότεροι από τους 16.000 κατοίκους του τράπηκαν σε φυγή. Οι ουκρανικές ένοπλες δυνάμεις ανέκτησαν τον έλεγχο προαστίων του Κιέβου όπως το Χοστομέλ, η Μπούτσα και η Ιρπίν προ ολίγων ημερών. Επιπλέον βοήθεια 100 εκατ. δολαρίων από τις ΗΠΑ Η κυβέρνηση των ΗΠΑ θα προσφέρει στην Ουκρανία επιπλέον βοήθεια, αξίας 100 εκατομμυρίων δολαρίων, για την ασφάλειά της, συμπεριλαμβανομένων αντιαρματικών συστημάτων, ανακοίνωσε ο αμερικανός υπουργός Άντονι Μπλίνκεν. Ο εκπρόσωπος του Πενταγώνου, o Τζον Κέρμπι, διευκρίνισε σε ανακοίνωση Τύπου που δημοσιοποίησε πως πρόκειται για «ανταπόκριση στην επείγουσα ανάγκη της Ουκρανίας για επιπλέον αντιαρματικούς πυραύλους Javelin, που έχουν προμηθεύσει οι ΗΠΑ στην Ουκρανία και χρησιμοποιήθηκαν πολύ αποτελεσματικά για την άμυνα της χώρας» από την έναρξη της εισβολής της Ρωσίας την 24η Φεβρουαρίου. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
194	Ζελένσκι προς ΟΗΕ: Διώξτε τη Ρωσία από το Συμβούλιο Ασφαλείας	"Οτι η Ρωσία ""θέλει να μετατρέψει την Ουκρανία σε σιωπηλούς σκλάβους"" υποστήριξε ο Βολοντίμιρ Ζελένσκι κατα την ομιλία του στο Συμβούλιο Ασφαλείας του ΟΗΕ απο το οποίο ζήτησε να αναλάβει αμέσως δράση."	                        ΚΟΣΜΟΣ	Ζελένσκι προς ΟΗΕ: Διώξτε τη Ρωσία από το Συμβούλιο Ασφαλείας	https://www.news247.gr/img/705/9585716/393000/w660/660/zel.jpg	2022-04-05 19:42	"Βίντεο με πολύ σκληρά πλάνα ανθρώπων που σκοτώθηκαν στην Ουκρανία, έδειξε ο Βολοντίμιρ Ζελένσκι στο Συμβούλιο Ασφαλείας του ΟΗΕ, προκαλώντας την έντονη αντίδραση της προεδρεύουσας του οργάνου αυτού. Αυτές οι εικόνες είναι «φοβερές», είπε η πρέσβειρα της Βρετανίας Μπάρμπαρα Γούντγουορντ, δηλώνοντας «σκανδαλισμένη» από τα πλάνα που έδειχναν πτώματα ή μέλη των θυμάτων. Στο σύντομο βίντεο εικονίζονταν απανθρακωμένα και ακρωτηριασμένα πτώματα, ακόμη και παιδιών, από το Ιρπίν, την Ντιμέρκα, τη Μαριούπολη και την Μπούτσα. Στην ομιλία του ο Ζελένσκι ζήτησε από τον ΟΗΕ να αναλάβει «αμέσως» δράση για αυτά τα «εγκλήματα πολέμου» που, όπως είπε, διέπραξαν οι Ρώσοι στη χώρα του. Διαφορετικά τα Ηνωμένα Έθνη θα έπρεπε «απλώς να κλείσουν», πρόσθεσε. ""Διώξτε τη Ρωσία"" Ο Ουκρανός πρόεδρος ζήτησε επίσης να αποπεμφθεί η Ρωσία από το Συμβούλιο Ασφαλείας, του οποίου είναι ένα από τα πέντε μόνιμα μέλη, καθώς και να μεταρρυθμιστεί το σύστημα του Οργανισμού ώστε «το δικαίωμα στο βέτο να μην σημαίνει δικαίωμα στον θάνατο». «Έχουμε να κάνουμε με ένα κράτος που μετατρέπει το βέτο του στο Συμβούλιο Ασφαλείας σε δικαίωμα να (προκαλεί) τον θάνατο (…) Η Ρωσία θέλει να μετατρέψει την Ουκρανία σε σιωπηλούς σκλάβους», τόνισε. «Τώρα χρειαζόμαστε τις αποφάσεις του Συμβουλίου Ασφαλείας για την ειρήνη στην Ουκρανία. Αν δεν ξέρετε πώς να πάρετε αυτήν την απόφαση, μπορείτε να κάνετε δύο πράγματα: είτε να αποπέμψετε τη Ρωσία, ως επιτιθέμενη, ώστε να μην μπλοκάρει αποφάσεις που αφορούν τη δική της επίθεση. Κατόπιν, να κάνουμε ό,τι μπορούμε για να αποκαταστήσουμε την ειρήνη», είπε στην ομιλία του, παρουσία του γενικού γραμματέα του Οργανισμού, Αντόνιο Γκουτέρες. «Είτε, η άλλη επιλογή είναι να δείξετε, σας παρακαλώ, ότι μπορούμε να μεταρρυθμιστούμε ή να αλλάξουμε», συνέχισε. «Αν δεν υπάρχει εναλλακτική, η επόμενη επιλογή θα ήταν να διαλυθείτε». Τα Ηνωμένα Έθνη υπολογίζουν ότι περίπου 11 εκατομμύρια Ουκρανοί (πάνω από το ένα τέταρτο του πληθυσμού) έχουν εκτοπιστεί. Περισσότερα από 4 εκατομμύρια έφυγαν από τη χώρα. Ο Μάρτιν Γκρίφιθς, ο αναπληρωτής γενικός γραμματέας του ΟΗΕ για τις Ανθρωπιστικές Υποθέσεις, είπε νωρίτερα ότι τουλάχιστον 1.430 άμαχοι έχουν σκοτωθεί, μεταξύ των οποίων και 121 παιδιά. Σημείωσε όμως ότι κατά πάσα πιθανότητα οι αριθμοί αυτοί είναι πολύ χαμηλότεροι από τους πραγματικούς. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
195	Πόλεμος στην Ουκρανία: Η Δύση ξεμένει από όπλα στη φαρέτρα της κατά της Ρωσίας	Τα μέτρα της Δύσης για να σταματήσει τον πόλεμο στην Ουκρανία είναι περιορισμένα. Ο Βλαντίμιρ Πούτιν γνωρίζει καλά τα όριά της, αλλά και το πόσο μακριά μπορεί να φτάσει ο ίδιος.	                        ΚΟΣΜΟΣ	Ο Ρώσος πρόεδρος Βλαντίμιρ Πούτιν	https://www.news247.gr/img/4539/9585167/501000/w660/660/rosia.jpg	2022-04-05 15:40	"Η διεθνής κατακραυγή, οι νέες κυρώσεις και τα υποσχόμενα ""όπλα"" της Δύσης, δεν κατάφεραν να αποτρέψουν τον φρικτό θάνατο εκατοντάδων αμάχων, που έπεσαν νεκροί στην Ουκρανία από τις ρωσικές στρατιωτικές δυνάμεις. Καθώς τα ρωσικά στρατεύματα αποσύρονται από περιοχές του Κιέβου, αποκαλύπτονται φρικτές εικόνες σαν αυτές στην πόλη Μπούτσα, θυμίζοντας τις φρικαλεότητες των Ναζί κατά τον Β' Παγκόσμιο Πόλεμο. Οι αποκαρδιωτικές αυτές εικόνες, είναι το αιματηρό τίμημα που πληρώνουν οι άμαχοι Ουκρανοί πολίτες για την ""εμμονή"" του Βλαντίμιρ Πούτιν με την ταπείνωση της Ρωσίας στον Ψυχρό Πόλεμο. Η παγκόσμια αίσθηση της αποστροφής για το όσα συμβαίνουν στην Ουκρανία, δημιούργησε νέα ώθηση για να λογοδοτήσει η Ρωσία. Η Ευρωπαϊκή Ένωση και η Ουκρανία ξεκίνησαν μια νέα έρευνα για πιθανά ""εγκλήματα πολέμου"" στη Μπούτσα, όπου βρέθηκαν πτώματα αμάχων σκορπισμένα στους δρόμους. Παράλληλα, μέλη του Κογκρέσου κάλεσαν τον Αμερικανό Πρόεδρο Τζο Μπάιντεν να επιταχύνει τη ροή όπλων προς την Ουκρανία για να ανατρέψει την ρωσική εισβολή, ενώ η Ευρωπαϊκή Ένωση αντιμετωπίζει αυξανόμενες πιέσεις να αποδεχθεί την πλήρη διακοπή των ρωσικών εξαγωγών πετρελαίου και άνθρακα, κάτι που αποτελεί ένα οδυνηρό οικονομικό πλήγμα. Ο Μπάιντεν αντέδρασε στις θηριωδίες της Ρωσίας, ζητώντας περισσότερες κυρώσεις και τη διεξαγωγή δίκης για εγκλήματα πολέμου κατά του Πούτιν. Αναφερόμενος στην κριτική που είχε δεχτεί όταν αποκάλεσε ""εγκληματία"" τον Πούτιν, ο Αμερικανός πρόεδρος είπε: ""Είναι εγκληματίας πολέμου. Αυτός ο άνδρας είναι βάναυσος"". Περιορισμένα τα μέτρα της Δύσης Ωστόσο, όπως αναφέρει ανάλυση του CNN, όλα τα μέτρα που είναι έτοιμη να λάβει η Δύση για να τιμωρήσει τη Μόσχα και να επηρεάσουν τη μακροπρόθεσμη πορεία του πολέμου, δεν μπορούν να κάνουν πολλά για να σώσουν τους αμάχους που στοχοποιούνται τώρα. Και είναι αμφίβολο εάν οποιαδήποτε από τις πιθανές ""απαντήσεις"" της Δύσης στις θηριωδίες των ρωσικών στρατευμάτων, θα επηρεάσουν τον Πούτιν. Οι καταδίκες των ενεργειών του Πούτιν από τους ηγέτης της Δύσης και η απαίτησή τους να λογοδοτήσει, είναι κατανοητές αντιδράσεις, αλλά είναι κρίσιμο για τον κόσμο να μην συνηθίσει τις εικόνες αυτές και, τελικά, να τις αποδεχτεί. Μάλλον είναι απίθανο η Δύση να σταματήσει τον πόλεμο στην Ουκρανία βραχυπρόθεσμα, ειδικά από τη στιγμή που ο Ρώσος ηγέτης μοιάζει να μην πτοείται από την ηθική οργή των άλλων χωρών. Δεδομένων των θηριωδιών που είδαμε και των επιθέσεων σε πολυκατοικίες, νοσοκομεία και καταφύγια, φαίνεται πως ο Ρώσος πρόεδρος έχει ξεπεράσει εδώ και καιρό κάθε όριο. Η Ουκρανία προειδοποίησε ότι τέτοιες σκηνές μπορεί να είναι η ""κορυφή του παγόβουνου"", με τον Ουκρανό πρόεδρο Βολοντίμιρ Ζελένσκι να λέει πως αποκαλύπτονται χειρότερες φρικαλεότητες. ""Υπάρχουν ήδη πληροφορίες ότι ο αριθμός των θυμάτων των κατακτητών μπορεί να είναι ακόμη μεγαλύτερος στη Μποροντιάνκα και σε ορισμένες άλλες απελευθερωμένες πόλεις. Σε πολλά χωριά των απελευθερωμένων περιοχών των περιοχών Κιέβου, Τσερνιχίφ και Σούμι, οι κατακτητές έκαναν πράγματα που οι ντόπιοι δεν είχαν δει ούτε κατά τη διάρκεια της ναζιστικής κατοχής πριν από 80 χρόνια"", ανέφερε ο Ουκρανός πρόεδρος. Ο Πούτιν ξέρει τα όρια της Δύσης Οι νέες κυρώσεις και η οικονομική, πολιτιστική, διπλωματική και αθλητική απομόνωση της Δύσης, δεν έχουν πτοήσει τον Πούτιν. Ο Ρώσος πρόεδρος φαίνεται να μην ανησυχεί για τον χαρακτηρισμό ""εγκληματίας πολέμου"" και οι πιθανότητες να δικαστεί είναι ελάχιστες, εκτός αν υπάρξουν συγκλονιστικές πολιτικές αλλαγές στη Ρωσία. Μάλιστα, σχετικά με τις φρικαλεότητες στη Μπούτσα, η Μόσχα έκανε λόγο για ""σκηνοθετημένη πρόκληση"". ""Εξαρχής, ήταν πολύ καθαρό πως αυτό δεν είναι τίποτε άλλο παρά ακόμη μια σκηνοθετημένη προβοκάτσια με σκοπό την δυσφήμιση και τη στέρηση κάθε ανθρώπινης ιδιότητας των ρώσων στρατιωτικών καθώς και την άσκηση πολιτικής πίεσης στη Ρωσία"", δήλωσε ο πρεσβευτής της Ρωσίας στα Ηνωμένα Έθνη, ο Βασίλι Νεμπένζια.  Οπλισμένος με το μεγαλύτερο απόθεμα πυρηνικών κεφαλών στον κόσμο, ο Πούτιν κατανοεί, ταυτόχρονα, ότι η Δύση δεν είναι πρόθυμη να επέμβει απευθείας στην Ουκρανία και να διακινδυνεύσει μια καταστροφική σύγκρουση με τη Ρωσία. Τέλος, η προθυμία του Πούτιν να ""απορροφήσει"" τις τιμωρίες που έχουν ήδη επιβληθεί στη Ρωσία λόγω της εισβολής της στην Ουκρανία, του έδωσε ένα ιδιαίτερο είδος ατιμωρησίας. Οι κυρώσεις στη ρωσική οικονομία και τους ολιγάρχες ενδέχεται να έχουν εξουθενωτικό αντίκτυπο μακροπρόθεσμα. Αλλά έχουν σαφώς αποτύχει ως αποτρεπτικό εργαλείο. Φαινομενικά, ο πόλεμος στην Ουκρανία είναι μια στρατιωτική, διπλωματική και οικονομική καταστροφή για τη Ρωσία. Αλλά μπορεί να είναι μια ""διεστραμμένη"" επιτυχία για τον Πούτιν, εάν ο στόχος του είναι απλώς να καταστρέψει όσο το δυνατόν μεγαλύτερο μέρος της Ουκρανίας. Έτσι, από πολλές απόψεις, παίζει ένα ασύμμετρο παιχνίδι με τη Δύση, της οποίας οι κυρώσεις και τα μέτρα βασίζονται σε μια πιο λογική άποψη για τα συμφέροντα της Ρωσίας. Θα μπορούσε να γίνει μια νέα Δίκη της Νυρεμβέργης; Την ίδια ώρα, ενισχύονται οι σκέψεις για κάποιο είδος επίσημου μηχανισμού που θα καθιστούσε υπεύθυνους τους Ρώσους ηγέτες για ""εγκλήματα πολέμου"". Ο πρώην πρωθυπουργός της Ουκρανίας Αρσένι Γιατσενιούκ είπε ότι η εισβολή ήταν η μεγαλύτερη καταστροφή στην Ευρώπη από τον Β' Παγκόσμιο Πόλεμο και ότι αξίζει ένα σύστημα δικαιοσύνης παρόμοιο με τη Δίκη της Νυρεμβέργης των Ναζί ως ""εγκληματιών πολέμου"". ""Πρέπει να προετοιμαστούμε αμέσως. Πρέπει να δημιουργήσουμε επειγόντως ένα είδος κοινής ερευνητικής ομάδας προκειμένου να είμαστε έτοιμοι να φέρουμε στη δικαιοσύνη τον Πούτιν και να δούμε τον Πούτιν να κάθεται πίσω από τα... κάγκελα"", δήλωσε. Αλλά η φύση του διεθνούς συστήματος μετά τον Ψυχρό Πόλεμο θα περιέπλεκε την εγκαθίδρυση ενός συστήματος που θα απολάμβανε παγκόσμιας νομιμότητας. Η Ρωσία, για παράδειγμα, είναι βέβαιο ότι θα ασκήσει βέτο σε οποιαδήποτε προσπάθεια εμπλοκής των Ηνωμένων Εθνών στην ψηφοφορία του Συμβουλίου Ασφαλείας, ενώ η Κίνα θα επιδιώξει, επίσης, να εκτροχιάσει κάθε προσπάθεια επιβολής ευθυνών για παραβιάσεις των ανθρωπίνων δικαιωμάτων. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
196	"Προειδοποιήσεις Ζελένσκι: ""Έρχονται χειρότερες φρικαλεότητες που δεν έχουν ακόμη αποκαλυφθεί"""	Υπό την απειλή επιβολής νέων κυρώσεων εις βάρος της Ρωσίας, ιδιαίτερα μετά τις φρικαλεότητες στη Μπούχα, ο φόβος για ακόμη πιο σκληρές σφαγές είναι υπαρκτός, σύμφωνα με τον Βολοντίμιρ Ζελένσκι.	                        ΚΟΣΜΟΣ	Εικόνες φρίκης στη Μπούτσα	https://www.news247.gr/img/9469/9585285/985000/w660/660/bucha.jpg	2022-04-05 14:12	"Λίγη ώρα πριν την εμφάνισή του στο Συμβούλιο Ασφαλείας του ΟΗΕ, ο Βολοντίμιρ Ζελένσκι προειδοποίησε για ""χειρότερες φρικαλεότητες από αυτές που έγινε στη Μπούτσα"". Καθώς μίλησε για την έναρξη έρευνας, σχετικά με τις δολοφονίες αμάχων στη Μπούτσα, είπε τα εξής: ""Και αυτή είναι μόνο μια πόλη. Μία από τις πολλές ουκρανικές κοινότητες που κατάφεραν να καταλάβουν οι ρωσικές δυνάμεις. Τώρα, υπάρχουν πληροφορίες ότι στην Borodyanka και σε ορισμένες άλλες απελευθερωμένες ουκρανικές πόλεις, ο αριθμός των απωλειών από τους κατακτητές μπορεί να είναι ακόμη πολύ μεγαλύτερος"". Ο Ζελένσκι κατηγόρησε τη Ρωσία ότι προσπαθεί να ""διαστρεβλώσει τα γεγονότα"" σχετικά με τις υποτιθέμενες θηριωδίες και ισχυρίστηκε ότι ""ήδη ξεκίνησε μια ψευδή εκστρατεία για να κρύψει την ενοχή της για τις μαζικές δολοφονίες αμάχων στη Μαριούπολη"". ""Θα κάνουν δεκάδες συνεντεύξεις, θα επανεπεξεργαστούν ηχογραφήσεις και θα σκοτώσουν ανθρώπους ειδικά για να φανεί ότι σκοτώθηκαν από κάποιον άλλο. Πιθανώς, τώρα οι κατακτητές θα προσπαθήσουν να κρύψουν τα ίχνη των εγκλημάτων τους. Δεν το έκαναν αυτό στην Μπούχα όταν υποχώρησαν. Αλλά σε έναν άλλο τομέα είναι δυνατό"", πρόσθεσε. Παραμένει ασαφής ο αριθμός των νεκρών αμάχων Το μέγεθος των νεκρών αμάχων γύρω από το Κίεβο είναι ακόμα ασαφές. Η γενική εισαγγελέας της Ουκρανίας, Iryna Venediktova, είπε ότι 410 πτώματα αμάχων ανασύρθηκαν στην ευρύτερη περιοχή του Κιέβου μετά την αποχώρηση των ρωσικών στρατευμάτων, ενώ ο δήμαρχος της Μπούτσα, Anatoly Fedoruk, είπε ότι η πόλη είχε θάψει 280 ανθρώπους σε ομαδικούς τάφους επειδή τα νεκροταφεία της ήταν υπό πυρά. Η χειρότερη σύγκρουση της Ευρώπης εδώ και δεκαετίες, που πυροδότησε η εισβολή της Ρωσίας στις 24 Φεβρουαρίου, έχει ήδη σκοτώσει 20.000 ανθρώπους, σύμφωνα με εκτιμήσεις της Ουκρανίας, ενώ η υπηρεσία του ΟΗΕ για τους Πρόσφυγες ανακοίνωσε τη Δευτέρα ότι περισσότεροι από 4,2 εκατ. πρόσφυγες έχουν εγκαταλείψει τη χώρα. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
197	"Ουκρανία: Στο Κραματόρσκ στρέφονται οι ρωσικές δυνάμεις - Για ""γενοκτονία"" κάνει λόγο ο δήμαρχος του Κιέβου"	"Μετά τη σφαγή στη Μπούτσα, οι ρωσικές δυνάμεις πλέον στρέφουν τα όπλα τους προς το Κραματόρσκ. Η Ουκρανία ""βλέπει"" επιδείνωση της κατάστασης. Για ""γενοκτονία των Ουκρανών"", κάνει λόγο ο δήμαρχος του Κιέβου."	                        ΚΟΣΜΟΣ	Βομβαρδισμοί στην Ουκρανία	https://www.news247.gr/img/2665/9585224/734000/w660/660/oukrania.jpg	2022-04-05 13:35	"Βομβαρδισμοί έπληξαν στη διάρκεια της περασμένης νύκτας το Κραματόρσκ, μεγάλη πόλη που ελέγχεται από το Κίεβο στην ανατολική Ουκρανία και απειλείται από μια επίθεση ρωσικών στρατευμάτων. Σύμφωνα με δημοσιογράφο του Γαλλικού Πρακτορείου, πιθανόν πύραυλοι ή ρουκέτες μεγάλου βεληνεκούς κατέστρεψαν γύρω στις 03:00 (τοπική ώρα) στο κέντρο της πόλης ένα σχολείο το οποίο βρισκόταν δίπλα σε κτίριο της αστυνομίας. Νωρίς το πρωί ένας κρατήρας διαμέτρου περίπου δέκα μέτρων ήταν ορατός μέσα στην αυλή του σχολείου, που έχει εν μέρει καταρρεύσει. Πολλοί υαλοπίνακες παραθύρων στη γύρω περιοχή έχουν σπάσει, όμως δεν υπάρχουν θύματα μεταξύ των κατοίκων της συνοικίας, καθώς το σχολείο φαίνεται πως ήταν άδειο. Μέχρι στιγμής δεν έχει ανακοινωθεί επίσημος απολογισμός. Αφότου η Ρωσία απέσυρε τα στρατεύματά της από την περιοχή του Κιέβου και τις κεντρικές και βόρειες περιοχές της χώρας και ανακοίνωσε πως θέλει ""να επικεντρώσει τις προσπάθειές της στην απελευθέρωση του Ντονμπάς"", η ουκρανική αυτή περιοχή ζει με το φόβο μιας μείζονος ρωσικής επίθεσης. Ενδείξεις για επιδείνωση της κατάστασης Η ουκρανική κυβέρνηση δήλωσε πως περιμένει μια επιδείνωση της κατάστασης σ' αυτή την περιοχή, καθώς οι ρωσικές δυνάμεις επιχειρούν να περικυκλώσουν τον ουκρανικό στρατό, ο οποίος είναι ανεπτυγμένος από το 2014 σε μια γραμμή μετώπου κατά μήκος του Ντονέτσκ στα νότια και του Λουγκάνσκ στα ανατολικά - τις πρωτεύουσες των δύο αποσχισθεισών φιλορωσικών «δημοκρατιών» με το ίδιο όνομα-, η οποία προχωρεί πλέον μέχρι το Ιζιούμ στα βορειοδυτικά. Ντε φάκτο περιφερειακή πρωτεύουσα από τον Οκτώβριο του 2014 του εδάφους που εξακολουθεί να ελέγχεται από το Κίεβο σ' αυτό το τμήμα της χώρας, το Κραματόρσκ βρίσκεται στο κέντρο αυτού του καζανιού και μπορεί να βρεθεί περικυκλωμένο. Χιλιάδες κάτοικοι διέφυγαν τις τελευταίες ημέρες από την πόλη φοβούμενοι αυτή την περικύκλωση. Σύμφωνα με την ουκρανική σιδηροδρομική εταιρεία, 3.100 άνθρωποι απομακρύνθηκαν χθες, Δευτέρα, αλλά τα δρομολόγια των τρένων διακόπηκαν σήμερα το πρωί εξαιτίας των νυκτερινών βομβαρδισμών, καθώς οι σιδηροδρομικές γραμμές πρέπει να επιθεωρηθούν. Η Μόσχα υποστηρίζει πως οι ουκρανικές ειδικές υπηρεσίες σκηνοθέτησαν δήθεν φόνους αμάχων Το ρωσικό υπουργείο Άμυνας υποστήριξε σήμερα πως οι ουκρανικές ειδικές υπηρεσίες σκηνοθέτησαν δήθεν φόνους αμάχων σε ουκρανικές πόλεις σε μια απόπειρα να διαδώσουν την προπαγάνδα τους στα δυτικά μέσα ενημέρωσης. «Στρατιώτες του 72ου Ουκρανικού Κέντρου Ψυχολογικών Επιχειρήσεων διεξήγαγαν άλλη μια σκηνοθετημένη κινηματογράφηση αμάχων που υποτίθεται ότι σκοτώθηκαν από τις βίαιες ενέργειες των ρωσικών ενόπλων δυνάμεων» στις 4 Απριλίου σε ένα χωριό σε απόσταση 23 χλμ. βορειοδυτικά του Κιέβου, ανακοίνωσε το υπουργείο. «Παρόμοια περιστατικά οργανώνονται τώρα από τις ουκρανικές ειδικές υπηρεσίες στο Σούμι, το Κονοτόπ και άλλες πόλεις», πρόσθεσε. Ζελένσκι: ""Οι σφαγές στη Μπούτσα έδειξαν ότι ο όρος 'αποναζιστικοποίηση' αφορά περισσότερο τη Ρωσία"" Ο Βολοντίμιρ Ζελένσκι δήλωσε ότι οι διαπραγματεύσεις με την Ρωσία είναι η μόνη επιλογή για την χώρα του, αν και η πιθανότητα διεξαγωγής συνομιλιών είναι πλέον δοκιμασία. Ωστόσο, σε δηλώσεις του στην ουκρανική τηλεόραση παραδέχθηκε ότι το πιθανό είναι ο ίδιος και ο Βλαντίμιρ Πούτιν να μην έχουν προσωπική συνάντηση. Το θέμα δεν είναι αν θα διεξαχθούν ή όχι διαπραγματεύσεις, το θέμα είναι πόσο ισχυρός θα είσαι στο τραπέζι των διαπραγματεύσεων, είπε ο πρόεδρος της Ουκρανίας. Οι σφαγές στην πόλη Μπούτσα έδειξαν ότι ο όρος «αποναζιστικοποίηση» αφορά περισσότερο την Ρωσία παρά την Ουκρανία, είπε. Η Ουκρανία θα αναζητήσει εγκληματίες πολέμου και οι εισαγγελείς άλλων χωρών θα ασχοληθούν μαζί τους, προειδοποίησε ο Βολοντίμιρ Ζελένσκι. Σχετικά με την ξένη βοήθεια προς την Ουκρανία είπε: «Χρειαζόμαστε σοβαρούς παίκτες που θα είναι έτοιμοι για τα πάντα». Η Ρωσία μπορεί «να επιστρέψει σε δύο χρόνια», προειδοποίησε ο ουκρανός πρόεδρος, κατά συνέπεια, «χρειαζόμαστε ισχυρές εγγυήσεις ασφαλείας». «Θα γίνουμε σαν ένα ""μεγάλο Ισραήλ"", με την ασφάλεια να αποτελεί προτεραιότητα για τα επόμενα 10 χρόνια», είπε. Ο Βολοντίμιρ Ζελένσκι δήλωσε επίσης ότι η κυριαρχία της Ουκρανίας είναι πολύ σημαντική. Η επιστροφή στην κατάσταση πριν από την ρωσική εισβολή θα είναι «η νίκη μας», είπε. Να κόψει όλους τους εμπορικούς δεσμούς με τη Ρωσία, ζητά από την Ευρώπη ο δήμαρχος του Κιέβου Ο δήμαρχος του Κιέβου ζήτησε από τους Ευρωπαίους πολιτικούς να κόψουν όλους τους εμπορικούς δεσμούς με τη Μόσχα, λέγοντας ότι όλες οι πληρωμές προς τη Ρωσία είναι «ματωμένα χρήματα» που τροφοδοτούν αυτό που χαρακτήρισε «γενοκτονία των Ουκρανών». Οι ΗΠΑ και η Ευρώπη σχεδιάζουν νέες κυρώσεις μετά τον εντοπισμό νεκρών αμάχων σε ανακαταληφθείσες πόλεις-δορυφόρους του Κιέβου, καθώς και ενός ρηχού ομαδικού τάφου στην Μπούτσα, αλλά οι ρωσικές εξαγωγές αερίου προς την Ευρώπη συνεχίζονται. Η Μόσχα απέρριψε τις αναφορές για δολοφονίες αμάχων στην Μπούτσα ως «ψευδείς» που στόχο έχουν να δυσφημίσουν τη Ρωσία. «Κάθε ευρώ, κάθε σεντ που λαμβάνετε από τη Ρωσία ή που στέλνετε στη Ρωσία είναι ματωμένο, είναι ματωμένα χρήματα και το αίμα αυτών των χρημάτων είναι ουκρανικό, το αίμα του ουκρανικού λαού», δήλωσε ο Βιτάλι Κλίτσκο, ντυμένος με στρατιωτικά ρούχα, μέσω βιντεοσύνδεσης σε διάσκεψη δημάρχων στη Γενεύη. «Δεν μπορείς να είσαι ολίγον έγκυος. Αυτή τη στιγμή ο πόλεμος είναι άσπρο και μαύρο. Είστε υπέρ της ειρήνης και στηρίζετε την Ουκρανία ή στηρίζετε τους επιτιθέμενους, τη Ρωσία;», πρόσθεσε στο μήνυμά του προς τους πολιτικούς. Στην ίδια ομιλία, περιέγραψε τη «γενοκτονία των Ουκρανών» ύστερα από επίσκεψη σε πόλεις- δορυφόρους του Κιέβου, όπως η Μπούτσα, αυτή την εβδομάδα και ότι είδε πτώματα αμάχων, μεταξύ των οποίων και μιας μεγάλης γυναίκας. Ένα αυτοκίνητο με μια λευκή σημαία, επάνω στο οποίο ήταν γραμμένη η λέξη ‘παιδιά’, είχε δεχθεί πυρά και είχε αίμα στο εσωτερικό του, είπε, προσθέτοντας ότι οι αρχές αναζητούν πτώματα κατακτητών. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
198	Ούρσουλα Φον ντερ Λάιεν: Επίσκεψη στο Κίεβο και συνάντηση με τον Ζελένσκι	Η επικεφαλής της Κομισιόν θα συναντηθεί μέσα στην εβδομάδα στο Κίεβο με τον Ουκρανό πρόεδρο, Βολοντίμιρ Ζελένσκι. 	                        ΚΟΣΜΟΣ	Η Ούρσουλα φον ντερ Λάινεν	https://www.news247.gr/img/562/7594928/504000/w660/660/aytopsia3.jpg	2022-04-05 12:27	Για πρώτη φορά με τη ρωσική εισβολή στην Ουκρανία η επικεφαλής της Κομισιόν θα επισκεφθεί το Κίεβο. Οπως ανακοινώθηκε επισήμως, η Ούρσουλα φον ντερ Λάινεν θα επισκεφθεί την ουκρανική πρωτεύουσα συνοδευόμενη από τον επικεφαλής της ευρωπαϊκής διπλωματίας Γιόσεπ Μπορέλ. Η επίσκεψη θα λάβει χώρα μέσα στην εβδομάδα που διανύουμε και θα περιλαμβάνει, όπως είναι φυσικό, συνάντηση με τον πρόεδρο της Ουκρανίας Βολοντίμιρ Ζελένσκι. Κατά τη συνάντηση αναμένεται να τεθεί επί τάπητος και το ζήτημα της ένταξης της Ουκρανίας στην Ευρωπαϊκή Ένωση με διαδικασίες μάλιστα πολύ πιο γρήγορες από τις συνήθεις, θέμα που έχουν θίξει ουκ ολίγοι παράγοντες της ΕΕ. Ακολούθως φον ντερ Λάιεν και Μπορέλ θα αναχωρήσουν για τη Βαρσοβία όπου θα λάβουν μέρος στο event StandUp For Ukraine. Ακολουθήστε το News247.gr στο Google News και μάθετε πρώτοι όλες τις ειδήσεις	news247
199	"Ζελένσκι: ""Η Ρωσία είναι αυτή που χρειάζεται αποναζιστικοποίηση"""	Στην αντεπίθεση πέρασε ο Βολοντίμιρ Ζελένσκι ο οποίος δεν βρίσκει πια αρκετά πιθανό το ενδεχόμενο συνάντησής του με τον Βλαντίμιρ Πούτιν. 	                        ΚΟΣΜΟΣ	Ο Ουκρανός πρόεδρος Βολοντίμιρ Ζελένσκι	https://www.news247.gr/img/7755/9582314/984000/w660/660/zelenskyy.jpg	2022-04-05 10:53	"Αποκακρύνεται, κατα τον Βολοντίμιρ Ζελένσκι, η πιθανότητα απευθείας συνάντησής του με τον Βλαντίμιρ Πούτιν. Οπως τόνισε ο Ουκρανός πρόεδρος σε νέο τηλεοπτική του μήνυμα, ""αυτό που έχει σημασία δεν είναι αν και το πότε θα γίνουν διαπραγματεύσεις αλλά πόσο δυνατός θα καθίσει στο διαπραγματευτικό τραπέζι"". Είναι πολύ πιθανό βέβαια η αλλαγή στάσης του Ζελένσκι να υπαγορεύτηκε και από τις θηριωδίες στην Μπούτσα οι οποίες έχουν προκαλέσει σοκ στην παγκόσμια κοινή γνώμη. Ο Ζελένσκι υπογράμμισε ακόμα ότι η Ουκρανία θα αναζητήσει εγκληματίες πολέμου με εισαγγελείς και από άλλες χώρες να συνδράμουν σ' αυτήν την προσπάθεια. ""Η αποναζιστικοποίηση"" την οποία ευαγγελίστηκε ο Πούτιν μετά τη ρωσική εισβολή μάλλον αφορά περισσότερο τη χώρα του παρά την Ουκρανία"" δήλωσε χαρακτηριστικά ο Ουκρανός ηγέτης. Την ίδια ώρα το πρακτορείο Interfax μεταδίδει ότι οι διαπραγματεύσεις μεταξύ Ουκρανίας και Ρωσίας συνεχίζονται μέσω τηλεδιάσκεψης. Ακολουθήστε το News247.gr στο Google News και μάθετε πρώτοι όλες τις ειδήσεις"	news247
